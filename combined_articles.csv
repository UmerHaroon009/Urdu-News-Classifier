id,title,link,content,gold_label
1,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",entertainment
2,"امریکی ارکان کانگریس سے خط  لکھوانا گولڈ اسمتھ فیملی  کی ہی  کارستانی ہے،  شرجیل میمن",https://urdu.arynews.tv/sherjeel-memon-reaction-on-us-lawmaker-letter/,"کراچی : وزیر اطلاعات سندھ شرجیل میمن کا کہنا ہے کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے ، اسرائیلی پیسہ استعمال کرکےبانی کورہاکرانےکی کوشش ہورہی ہے۔ تفصیلات کے مطابق پی ٹی آئی رہنماؤں کی رہائی کے لیے امریکی ارکان کانگریس کے خط پر وزیر اطلاعات سندھ شرجیل میمن نے ردعمل دیتے ہوئے کہا کہ ارکان کانگریس سےبائیڈن کو خط کس نے لکھوایا اور کیا مقصد ہے سب جانتےہیں ، کیاامریکی ارکان کانگریس نےفلسطین اورکشمیرکی صورتحال پرکبھی خط لکھا؟ صوبائی وزیر کا کہنا تھا کہ امریکا میں لابسٹ کو ہائر کیاگیاہےتاکہ بانی پی ٹی آئی کی رہائی کیلئےدباؤڈالاجائے، پاکستان میں پی ٹی آئی کی فنڈنگ کے کروڑوں امریکا میں لابسٹ پرخرچ ہورہےہیں، عالمی لابسٹ کو ہائرکیا جارہا ہےتاکہ پاکستان کے اندرونی معاملےمیں مداخلت کریں. انھوں نے کہا کہ پی ٹی آئی کاایک ہی ایجنڈاہےکہ حکومت پر دباؤ ڈال کر بانی کو رہا کرائیں، عدم اعتماد کےوقت پی ٹی آئی کہتی تھی پاکستان کا اندرونی معاملہ ہے اور ہم غلام نہیں ، پی ٹی آئی نے امریکا پرہی اپنی حکومت گرانے کی سازش کاالزام لگایا تھا اور آج پی ٹی آئی لابسٹ کےذریعے اُس ہی امریکی حکومت کوخط لکھوا رہی ہے۔ شرجیل میمن کا کہنا تھا کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے، گولڈ اسمتھ فیملی اسرائیل کی لابسٹ ہے۔ انھوں نے بتایا کہ بانی پی ٹی آئی پاکستان میں اسرائیل کا اثاثہ ہے، اسرائیلی جریدوں میں آرٹیکلز ہیں کہ پاکستان میں بانی ہی اسرائیل کو سوٹ کرتا ہے، خط وہ لکھوا رہے ہیں جن کا ایجنڈا ہمیشہ پاکستان کو نقصان پہنچانا ہے، ڈاکٹر اسرار نے 20، 25سال پہلے ہی بانی پی ٹی آئی سےمتعلق بتا دیاتھا۔ وزیراطلاعات سندھ کا کہنا تھا کہ اسرائیلی پیسہ استعمال کرکے بانی کو رہا کرانے کی کوشش ہورہی ہے، بانی اپنے دور میں سیاسی مخالفین کےخلاف نیب کو استعمال کرتےتھے،اس وقت خط کہاں تھے؟ اگریہ پاکستانی لابسٹ ہوتے تو کیا کشمیرکیلئے کبھی خط نہیں لکھواتے؟ انھوں نے مزید کہا کہ پی ٹی آئی بانی کی رہائی کےون پوائنٹ ایجنڈےکیلئے ہر حد تک جائے گی، بانی پی ٹی آئی پاکستان میں اسرائیل کا اسٹرٹیجک اثاثہ ہے، بانی کی رہائی کیلئےپی ٹی آئی کی طرف سے حیران کن چیزیں ابھی مزیدسامنےآئیں گی۔",entertainment
3,دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی,https://urdu.arynews.tv/pakistan-vs-australia-second-t20-aus-win/,"سڈنی: تین ٹی ٹوئنٹی میچوں کی سیریز کے دوسرے میچ میں آسٹریلیا نے پاکستان کو سنسنی خیز مقابلے کے بعد 13 رنز سے شکست دیدی۔ پاکستان اور آسٹریلیا کے مابین دوسرا ٹی ٹوئنٹی میچ آج سڈنی میں کھیلا جارہا ہے، میچ میں آسٹریلیا نے پاکستان کے خلاف ٹاس جیت کر بیٹنگ کا فیصلہ کیا۔ آسٹریلیا نے پاکستان کے خلاف جارحانہ انداز میں کھیل کا آغاز کیا تاہم پاکستان کیخلاف آسٹریلیا کی پہلی اور دوسری وکٹ 52رنز پر گری، اوپننگ بیٹر جیک فریزر 20 رنز بنا کر آؤٹ ہوئے جس کے بعد آسٹریلیا کے کپتان جوش  انگلس بغیر کوئی رن بنائے آؤٹ ہوئے یہ دونوں وکٹیں حاصل حارث رؤف نے حاصل کیں۔ پاکستان کے خلاف میزبان آسٹریلیا کی تیسری وکٹ 56 رنز پر گری، اوپنر میتھیو شارٹ 32 رنز بنا کر عباس آفریدی کی گیند پر آؤٹ ہوئے۔ آسٹریلیا کی ٹیم نے مقررہ 20 اووز میں 9 وکٹوں کے نقصان پر 147 رنز بنائے، پاکستان کی جانب سے حارث رؤف نے 4 اور عباس آفریدی نے 3 کھلاڑیوں کو آؤٹ کیا جبکہ دو وکٹیں صفیان مقیم کے حصے میں آئیں۔ آسٹریلیا کے خلاف آج  دوسرے میچ میں قومی کرکٹ ٹیم میں ایک تبدیلی کی گئی ہے، حسیب اللہ کی جگہ سفیان مقیم کو ٹیم میں شامل کیا گیا ہے۔ اس کے علاوہ ٹیم میں بابر اعظم، محمد رضوان، صاحبزادہ فرحان، عثمان خان، سلمان علی آغا، عرفان خان ٹیم میں شامل ہیں جبکہ عباس آفریدی، نسیم شاہ، شاہین آفریدی اور حارث رؤف بھی ٹیم کا حصہ ہیں۔ یاد رہے کہ پہلے ٹی ٹوئنٹی میچ میں آسٹریلیا نے میکسویل کی شاندار اننگز کی بدولت کامیابی حاصل کی تھی، بارش کے باعث صرف 7اوورز کا کھیل ممکن ہوسکا تھا۔ واضح رہے کہ دونوں ملکوں کے درمیان اب تک 26 ٹی 20 انٹرنیشنل میچز کا انعقاد ہوچکا ہے، جبکہ دونوں ملکوں نے12، 12 میچز جیت رکھے ہیں جبکہ ایک میچ بے نتیجہ رہا اور ایک میچ ٹائی ہوا۔",entertainment
4,وی پی این کا استعمال ناجائز !  حکومتی اورمذہبی شخصیات  غیرشرعی کام  کا کفارہ کیسے ادا کریں گے؟,https://urdu.arynews.tv/government-and-religious-figures-using-vpns-in-pakistan/,"اسلامی نظریاتی کونسل کی جانب سے دیئےگئے فتوے کے بعد سوال یہ کھڑا ہوگیا ہے کہ اب تک وی پی این استعمال کرنے والی حکومتی اور مذہبی شخصیات کیسے اسکا کفارہ ادا کریں گے۔ تفصیلات کے مطابق اسلامی نظریاتی کونسل نےوی پی این کااستعمال ناجائزقرار دے کر سب کی پریشانی بڑھا دی اور سوال کھڑا کردیا کہ اب تک وی پی این استعمال کرنے والے اسکا کفارہ کیسے ادا کریں گے۔ وزیراعظم شہبازشریف، چیئرمین پیپلزپارٹی بلاول بھٹو وی پی این استعمال کرتے رہے ہیں جبکہ مولانا فضل الرحمان، مفتی تقی عثمانی اور مولاناطاہراشرفی بھی غیرشرعی کام کے مرتکب پائے گئے، اب حکومتی اورمذہبی شخصیات ناجائز فعل کا کفارہ کیسے ادا کریں گے۔ وزیراعظم شہباز شریف نے نو منتخب امریکی صدر ڈونلڈ ٹرمپ کو مبارکباد کا ٹویٹ وی پی این استعمال کرکے دیا، چیئرمین پیپلز پارٹی بلاول بھٹو بھی وی پی این کا استعمال کرکے ٹویٹ کرتے ہیں۔ جمعیت علما اسلام کے سربراہ مولانا فضل الرحمان، پاکستان علما کونسل کے سربراہ مولانا طاہر اشرفی اور مفتی تقی عثمانی بھی ’’غیر شرعی‘‘ وی پی این کا استعمال کرتے رہے ہیں۔ اس کے علاوہ نیٹ نائب وزیراعظم اسحاق ڈار، وزیر دفاع خواجہ آصف، وزیراعلیٰ پنجاب مریم نواز، مریم اورنگزیب، وزیراعظم کے مشیر رانا ثنااللہ، وزیرداخلہ محسن نقوی بھی وی پی این کا استعمال کرکے سوشل میڈیا پربیانات داغتے رہے ہیں۔ یاد رہے اسلامی نظریاتی کونسل نے وی پی این کا استعمال ناجائز قرار دیا،چیئرمین اسلامی نظریاتی کونسل ڈاکٹر راغب نعیمی نے کہا کہ متنازع اور گستاخانہ ،ملکی سالمیت کیخلاف استعمال کی جانے والی ایپ فوری بند کی جانی چاہیے،غیر قانونی مواد تک رسائی کیلئے وی پی این کا استعمال شرعی لحاظ سے ناجائز ہے۔",entertainment
5,گم شدہ کی تلاش,https://urdu.arynews.tv/urdu-writer-fikr-tonsvi-book-passage/,"یہ اشتہار میں اپنے گم شدہ بھائی چنتا منی کے متعلق دے رہا ہوں۔ موصوف ایک مرتبہ پہلے بھی گم ہوگئے تھے، لیکن اس وقت میں نے اشتہار نہیں دیا تھا۔ کیونکہ میرا خیال تھا کہ موصوف خود دار آدمی ہے، اس لیے اس نے ضرور کنوئیں میں چھلانگ لگا دی ہوگی۔ لیکن چھٹے دن وہ میلی چکٹ پتلون کے ساتھ گھر لوٹ آیا اور بقول ہمارے چچا کے ’’آخر تو ہمارا ہی خون تھا، کیوں نہ لوٹتا، خون نے جوش مارا ہوگا۔‘‘ ہمیشہ اجلی پتلون پہننے والا کب تک گھر سے باہر رہ سکتا تھا۔ خودی چاہے کتنی ہی بلند ہو جائے پتلون کا مقابلہ نہیں کرسکتی۔ مگر اس بار مجھے یقین ہے کہ موصوف لوٹ کر نہیں آئے گا۔ کیونکہ وہ گھر سے دو سو روپے اٹھا کر لے گیا ہے۔ اس لیے اب اس کی رگوں میں ہمارا خون جوش نہیں مارے گا۔ اشتہار دینے کی ایک اور وجہ والدہ محترمہ ہیں، جو موصوف کو ابھی تک ’’نادان لڑکا‘‘ گردان رہی ہیں۔ میں نے لاکھ کہا کہ مادر مہربان! چنتا منی اب بیس برس کا ہوچکا ہے نادان نہیں رہا۔ وہ چہرے مہرے سے ہی گدھا دکھائی دیتا ہے مگر اندر سے کافی کائیاں ہوچکا ہے۔ مگر والدہ محترمہ جس نے اس گدھے کو جنم دیا، اپنی تخلیق پر زیادہ مستند رائے رکھتی ہیں، اس نے مجھے طعنہ دیا، ’’دراصل تم چھوٹے بھائی کی غیرحاضری میں ساری آبائی جائیداد کو تنہا ہڑپ کرنا چاہتے ہو۔‘‘ ہماری آبائی جائیداد دو کمروں والا ایک مکان ہے جو ہم نے کرائے پر لے رکھا ہے یا پھر والد محترم کے قبضہ میں ایک بہی کھاتا ہے جس میں درج ہے کہ ہمارے خاندان کے پاس ڈیڑھ سو ایکڑ زمین ہے جس پر آج کل ایک دریا بہہ رہا ہے۔ والد محترم گزشتہ گیارہ برس سے اس دریا کے سوکھنے کا انتظار کر رہے ہیں۔ اگرچہ والدہ محترمہ کے طعنہ کی بنیادیں دریا برد ہوچکی ہیں لیکن پھر بھی ایک فرماں بردار فرزند کے طور پر میں یہ اشتہار دینے پر مجبور ہوا ہوں۔ برادر عزیز چنتا منی کی تصویر مجھے نہیں مل سکی ورنہ اس اشتہار کے ساتھ ضرور چھپواتا۔ دراصل اس کے جتنے فوٹو تھے وہ اس نے اپنی وقتاً فوقتاً قسم کی محبوباؤں میں بانٹ دیے تھے۔ پوچھنے پر چنتا منی کی ہر محبوبہ نے جواب دیا کہ اس کے پاس چنتا منی کی فوٹو تھی، وہ اس نے رسوائی کے خوف سے ضائع کر دی ہے۔ ایک محبوبہ تو اتنی صاف گو نکلی کہ اس نے تنک کر جواب دیا، ’’میں نے شادی ہوتے ہی چنتا منی کی وہ فوٹو لوٹا دی تھی اور آج کل بٹوے میں اپنے خاوند کا فوٹو رکھتی ہوں۔‘‘ چنانچہ فوٹو دستیاب نہ ہونے کے باعث مجبوراً میں اپنا ہی فوٹو اس اشتہار کے ساتھ شائع کر رہا ہوں۔ اس کے باوجود گم شدہ میرے بھائی کو سمجھا جائے، مجھے نہیں۔ والد اور والدہ محترمہ دونوں کی متفقہ رائے ہے کہ چنتا منی کی ناک تم سے ملتی ہے، اس لیے پہچاننے میں آسانی رہے گی۔ ہمارے نانا مرحوم کی ناک بھی تم دونوں نواسوں سے ملتی تھی اور وہ بھی گھر سے بھاگ گئے تھے (عجیب ناک ہے، نانا کے وقت سے کٹ رہی ہے) بہرکیف فوٹو میں میری ناک حاضر ہے۔ ناک کے علاوہ میرے جتنے اعضا ہیں وہ میرے ذاتی ہیں۔ برادر عزیز چنتا منی کا ان سے کوئی تعلق نہیں۔ برادر موصوف چنتا منی کے باقی ناک نقشہ کے متعلق پوزیشن یہ ہے کہ اس کا رنگ بچپن میں دودھ کی طرح گورا تھا (ان دنوں وہ صرف ماں کا دودھ پیا کرتا تھا) لڑکپن میں وہ دودھیا رنگ گندمی ہوتا گیا، کیونکہ اس نے گندم کھانا شروع کردی تھی۔ جوان ہوتے ہی رنگ کا میلان سیاہی کی طرف ہوگیا، نہ جانے جوانی میں چوری چھپے اس نے کیا کھانا شروع کردیا تھا۔ البتہ جب والد محترم اسے ہیبت ناک قسم کی گالیاں اور بھبکیاں دیا کرتے تو لمحہ بھر کے لیے اس کا رنگ پیلا بھی پڑ جاتا تھا۔ گویا چنتا منی بڑا رنگا رنگ آدمی تھا (خدا اسے ہر رنگ میں خوش رکھے۔) آنکھیں بڑی بڑی مگر گونگی قسم کی، جیسے کوئی حسینہ بغیر بیاہ کے بیوہ ہو گئی ہو۔ کئی بار میں نے اسے مشورہ دیا، ’’ارے پگلے! ان پر کالا چشمہ لگالے، بات بن جائے گی۔‘‘ مگر وہ نہیں مانا۔ ایک بار میں نے اپنی بیوی کی آنکھ بچا کر اپنا چشمہ اسے دے بھی دیا مگر وہ اس نے ایک دوست کو دے دیا۔ دوست نوازی میں تو وہ بے مثال تھا۔ والد محترم اسے دوست نوازی پر ہمیشہ چھڑی سے پیٹا کرتے تھے اور اس پٹائی کو وہ کمال صبر و شکر سے سہ لیتا تھا۔ صبر و شکر میں بھی بے مثال تھا۔ والد محترم نہایت فخر سے کہا کرتے تھے کہ میں نے اپنی زندگی میں صرف ایک ہی شریف اور صابر لڑکا پیدا کیا ہے اور وہ چنتا منی ہے۔ بزرگوں کے سامنے چوں تک نہیں کرتا۔ آہ اس کے بھاگنے کے بعد اب ان بزرگوار کی چھڑی کسی کام نہیں آرہی۔ چنتا منی کی پیشانی پر ایک داغ ہے۔ ایک بار وہ چھت پر کھڑا ایک لڑکی کو گھور رہا تھا۔ لڑکی مذکورہ نے جواباً ایک اینٹ دے ماری۔ اگرچہ چنتا منی نے اس خشت محبت کا ذکر کسی سے نہیں کیا مگر بعد میں اس ناشائستہ لڑکی نے اپنی سہیلیوں سے ذکر کردیا تو بات پھیل گئی اور اس ڈاکٹر تک بھی جاپہنچی جس نے علاج کا بل ایک دم یہ کہہ کر بڑھا دیا کہ اینٹ کا زخم زیادہ خطرناک ہوتا ہے۔ چنتا منی کے جسم کے باقی حصے صحیح سلامت ہیں۔ وہ ایک مضبوط الجثہ نوجوان ہے۔ غلہ کی بوری اٹھا کر تین میل تک چل سکتا ہے۔ ممکن ہے وہ اس وقت بھی کسی غلہ منڈی میں بوریاں اٹھانے کا کام کر رہا ہو اور منڈی کے بیوپاری اسے نہایت قلیل اجرت دے رہے ہوں۔ کیونکہ چنتا منی کو بھاؤ تاؤ کرنا نہیں آتا۔ اسے کچھ بھی نہیں آتا۔ سوائے خاموش رہنے کے۔ سوائے ستم سہنے کے۔ مگر میں بیوپاریوں کو مشورہ دوں گا کہ وہ اس ستم پسندی کا زیادہ استحصال نہ کریں، ورنہ وہ ان کے ہاں سے بھی بھاگ جائے گا۔ کیونکہ بھاگنے کے لیے اس کے پاس پاؤں موجود ہیں۔ چنتا منی کی زبان کام نہیں کرتی، پاؤں کام کرتے ہیں۔ چنتا منی کیوں بھاگا؟ اس کے متعلق مؤرخین کی آراء میں شدید اختلاف پایا جاتا ہے۔ والد محترم یعنی ابوالچنتا منی کا خیال ہے کہ لڑکا شادی کا خواہش مند تھا مگر اسے دور دور تک شادی کے کوئی آثار دکھائی نہیں دیتے تھے۔ مگر عم الچنتا منی یعنی چچا جان اس رائے سے اتفاق نہیں کرتے۔۔۔ وہ کہتے ہیں کہ چنتا سرے سے شادی سسٹم کے ہی خلاف تھا اور برہم چریہ میں یقین رکھتا تھا۔ اس کے علاوہ وہ ایک ذمہ دارانہ سوجھ بوجھ کا مالک تھا۔ وہ جانتا تھا کہ اس کی دو بہنیں ابھی تک کنواری بیٹھی ہیں۔ یعنی برہم چریہ کے لیے اس کے پاس ٹھوس وجہ موجود تھی۔۔۔ تیسرے مؤرخ ام الچنتا منی یعنی والدہ محترمہ کی رائے چچا جان سے کسی حد تک ملتی ہے، صرف اس ترمیم کے ساتھ کہ بہو (یعنی میری زوجہ) نے ہی اسے یہاں سے فرار ہونے میں مدد دی ہے۔ خود بہو بھی اس قسم کی ایک الگ رائے رکھتی ہے۔ یعنی جو ساس کہے اس کے الٹ۔ قارئین! مجھے انتہائی افسوس ہے کہ چنتا منی کی خاطر مجھے اپنے کنبہ کی اندرونی حالت ظاہر کرنا پڑی اور باعزت کنبے کے لیے یہ ڈوب مرنے کا مقام ہے۔ لیکن پورا پس منظر دیے بغیر چنتا منی کی تلاش ناممکن ہے، بہرکیف مؤرخین کے ان شدید اختلافات کی موجودگی میں وثوق سے کہنا ناممکن ہے کہ چنتامنی کیوں بھاگا؟ بیکاری، بیزاری، کنوارپن، کند ذہنی، پٹائی، ڈیموکریسی، صنعتی ارتقا، برہم چریہ، قربانی، بے وقوفی۔۔۔ ان میں سے کوئی ایک وجہ بھی ہوسکتی ہے یا ساری وجہیں بھی ہوسکتی ہیں۔ شاید چنتا منی ان تمام وجہوں کو اپنے ذہن میں پالتا رہا، پالتا رہا اور اس دن یہ تمام وجہیں منزل مقصود کو پہنچ گئیں جب اچانک دو سو رپے اس کے ہاتھ لگ گئے۔ یہ دو سورپے میرے ایک دوست کی امانت تھے اور اب اس نے مجھ پر مقدمہ کر رکھا ہے۔ عزیز چنتا منی کی تلاش میں ہم نے کوئی کسر نہیں اٹھارکھی۔ ریلوے اسٹیشنوں پر ڈھونڈا، جیل خانے چھانے، جوئے خانوں میں گئے، فلم کمپنیوں سے پوچھا۔ میری ماں درختوں سے پوچھتی پھری۔ والد محترم نے مختلف ریل گاڑیوں پر سفر کیا لیکن چنتا منی جیسے ایک خدا تھا کہ کہیں نہیں ملا۔ (ممتاز اردو ادیب اور معروف مزاح نگار فکر تونسوی کی ایک شگفتہ تحریر)",entertainment
6,"بی آر چوپڑا: منفرد فلم ساز، ایک باکمال ہدایت کار",https://urdu.arynews.tv/indian-film-director-b-r-chopra/,"بلدیو راج چوپڑا کو بھارتی فلمی صنعت کا ایک ستون مانا جاتا ہے۔ بلدیو راج جنھیں عام طور پر بی آر چوپڑا پکارا جاتا ہے، ایسے فلم ساز تھے جس نے عام روش سے ہٹ کر فلمیں بنائیں اور فلم بینوں‌ کو اپنی فلموں سے متاثر کیا۔ بی آر چوپڑا 5 نومبر 2008ء کو چل بسے تھے۔ 94 سال زندہ رہنے والے بی آر چوپڑا 1914ء میں لدھیانہ میں پیدا ہوئے تھے۔ ان کا بچپن اور جوانی لاہور میں‌ گزری۔ ابتدائی تعلیم مکمل کرنے کے بعد لاہور یونیورسٹی سے انگریزی لٹریچر میں ایم اے کیا۔ تقسیمِ ہند کے بعد بی آر چوپڑا بھارت چلے گئے اور دہلی میں‌ قیام کیا، مگر پھر ممبئی منتقل ہوگئے۔ یہ بھی پڑھیے:جب بی آر چوپڑا نے ساحر لدھیانوی کی ڈائری پڑھی! بی آر چوپڑا کو انگریزی زبان و ادب کے ساتھ شروع ہی سے اردو ادب سے بھی لگاؤ رہا۔ وقت کے ساتھ فنونِ لطیفہ میں ان کی دل چسپی بڑھتی گئی۔ فلم بینی کا شوق ہوگیا اور اس قدر بڑھا کہ فلم سازی کی تکنیک، اور کہانی وغیرہ کے بارے میں اپنے علم اور بنیادی معلومات کے حصول کے بعد انھوں نے فلموں پر تبصرے کرنا شروع کردیے۔ اس دور کے انگریزی ماہ نامے میں ان کے فلمی تبصرے شایع ہونے لگے اور یہی آغاز فلم انڈسٹری میں بطور فلم ساز اور ہدایت کار ان کے کیریئر کی بنیاد بنا۔ انگریزی زبان و ادب کی تعلیم نے انھیں جو تخلیقی شعور دیا تھا، اسی نے بی آر چوپڑا کو فلموں کا تنقیدی جائزہ لینے پر آمادہ کرلیا۔ وہ اس میدان میں کام یاب ہوئے۔ اس دور کی فلموں اور ان کے اسکرپٹ کی کم زوریوں اور خامیوں پر تبصروں نے بی آر چوپڑا کو بطور فلمی نقّاد مشہور کردیا۔ ان کی یہ قابلیت اور تنقیدی بصیرت ممبئی اُس وقت خود اُن کے کام آئی جب بی آر چوپڑا نے خود فلم سازی اور ہدایت کاری کا آغاز کیا۔ 1955ء میں انھوں نے بی آر فلمز کے نام سے باقاعدہ فلم کمپنی قائم کر لی۔ اس سے قبل وہ دو فلمیں بنا چکے تھے۔ بی آر چوپڑا تخلیقی انفرادیت کے قائل تھے۔ انھوں نے اس زمانے میں بھی عام ڈگر سے ہٹ کر کام کیا۔ اسی روایت شکنی اور انفرادیت نے انھیں باکمال فلم ساز بنایا۔ بی آر چوپڑا نے فلم انڈسٹری کے تقریباً ہر شعبہ میں طبع آزمائی کی۔ فلمیں بنانا، ہدایت کاری، فلمی کہانیاں لکھنا اور اداکاری بھی کی۔ 1949ء میں بی آر چوپڑا نے ’کروٹ‘ سے فلم سازی کا آغاز کیا تھا جو فلاپ فلم ثابت ہوئی۔ 1951ء میں ان کی بطور ہدایت کار فلم ’افسانہ‘ سامنے آئی اور یہ ان کی پہلی کام یاب فلم بھی تھی۔ بی آر فلمز کے بینر تلے ان کی پہلی فلم ’نیا دور‘ تھی۔ فلم بینوں نے اسے بہت سراہا اور اس فلم نے کام یابی کا ریکارڈ قائم کیا۔ ان کی زیادہ تر فلمیں سماجی شعور اجاگر کرنے کا ذریعہ بنیں جن میں‌ لوگوں کے لیے کوئی پیغام ہوتا تھا۔ بی آر چوپڑا نے ’باغبان اور بابل‘ جیسی فلموں کی کہانی بھی لکھی۔ ان کی فلم ’نیا دور‘ کا موضوع اس وقت کی فلموں کی روش سے بالکل مختلف تھا اور یہ تھا نئے مشینی دور میں مزدور اور مالک کا رشتہ۔ بی آر چوپڑا فلم ’گھر‘ میں بطور اداکار بھی جلوہ گر ہوئے۔ ان کی ہدایت کاری اور پروڈکشن میں کئی کام یاب فلمیں بنی ہیں جن میں ’نکاح‘، ’انصاف کا ترازو‘، ’پتی پتنی اور وہ‘، ’ہمراز‘، ’گمراہ‘، ’سادھنا‘ اور ’قانون‘ شامل ہیں۔ بھارت کے اس معروف فلم ساز اور ہدایت کار کے دل سے لاہور اور یہاں‌ جیون کے سہانے دنوں کی یاد کبھی محو نہ ہو سکی۔ وہ ابتدائی زندگی کے بارے میں بتاتے ہیں ’ہم لوگ پہلے گوالمنڈی میں رہا کرتے تھے، لیکن 1930ء میں میرے والد کو جو کہ سرکاری ملازم تھے چوبرجی کے علاقے میں ایک بنگلہ الاٹ ہوگیا، جب میں نے گورنمنٹ کالج لاہور سے انگریزی ادب میں ایم اے کیا تو انھی دنوں والد صاحب کا تبادلہ امرتسر ہوگیا۔ میں کچھ عرصہ لاہور ہی میں مقیم رہا کیوں کہ میں آئی سی ایس کے امتحان کی تیاری کر رہا تھا۔ بعد میں جب مجھے فلموں میں دل چسپی پیدا ہوئی تو میں نے ماہ نامہ سِنے ہیرلڈ کے لیے مضامین اور فلمی تبصرے لکھنے شروع کر دیے۔ ایک وقت ایسا آیا کہ میرا قیام تو والدین کے ساتھ امرتسر ہی میں تھا لیکن فلمی رسالے میں حاضری دینے کے لیے مجھے ہر روز لاہور آنا پڑتا تھا۔ رسالے کا دفتر مکلیوڈ روڈ پر تھا، چنانچہ کچھ عرصے بعد میں نے بھی اس کے قریب ہی یعنی نسبت روڈ پر رہائش اختیار کر لی۔ فلمی رسالے میں نوکری کا سلسلہ 1947ء تک چلتا رہا، جب اچانک فرقہ وارانہ فساد پھوٹ پڑا اور مجھے انتہائی مایوسی اور دل شکستگی کے عالم میں اپنا پیارا شہر لاہور چھوڑنا پڑا۔‘ بی آر چوپڑا کو فلم نگری میں اور بھارتی حکومت کی جانب سے کئی سرکاری اعزازات سے نوازا گیا۔ 1998ء میں دادا صاحب پھالکے ایوارڈ حاصل کرنے والے بی آر چوپڑا کو اس سے قبل فلم فیئر ایوارڈ بھی دیا گیا تھا۔",entertainment
7,سائیکل یا ن م راشد کی نظم؟,https://urdu.arynews.tv/manto-and-poet-rashid/,"ن م راشد کبھی اپنے دور کے دیگر شعرا کی طرح مقبول عام نہیں رہے۔ اس کی ایک بڑی وجہ یہ ہے کہ راشد کی شاعری میں مختلف اجزا کا جو امتزاج ہے وہ فکری اور جذباتی رجحانات کے تصادم، ردّعمل اور ہم آہنگی کا اک مسلسل عمل ہے جس کو سمجھنا اور جذب کرنا آسان نہیں۔ اس کے لیے خاص استعداد کے ساتھ دماغ سوزی کی ضرورت پڑتی ہے۔ البتہ اردو کی جدید نظم ہیئت کے اظہار کے نئے زاویوں اور زبان و بیان کے تجربات میں ہمیشہ راشد کی مرہون منت رہے گی۔ راشد صاحب کی اردو، فارسی، انگریزی اور دوسری کئی زبانوں کے کلاسیکی و جدید ادب پر گہری نظر تھی۔ شاید اسی باعث ان کے تخیل کا افق بہت وسیع اور ان کے کلام میں تفکر کا عنصر غالب رہا۔ بڑے بڑے نام اور علمی و ادبی شخصیات ن م راشد سے مرعوب تو تھے ہی، لیکن ان کی شاعری اور فکر کو تنقید کا نشانہ پر بھی رکھا اور اکثر ن م راشد کے افکار اور ان کی شاعری کا مذاق بھی اڑایا جاتا تھا۔ اس ضمن یہ دل چسپ واقعہ ادبی تذکروں پر مبنی کتب میں‌ پڑھنے کو ملتا ہے۔ ملاحظہ کیجیے۔ ایکروز منٹو صاحب (سعادت حسن منٹو) بڑی تیزی سے ریڈیو اسٹیشن کی عمارت میں داخل ہو رہے تھے کہ وہاں برآمدے میں مڈگارڈوں کے بغیر ایک سائیکل دیکھ کر لمحہ بھر کے لئے رک گئے، اور پھر دوسرے ہی لمحے ان کی بڑی بڑی آنکھوں میں مسکراہٹ کی ایک چمکیلی سی لہر دوڑ گئی اور وہ چیخ چیخ کر کہنے لگے۔ ""راشد صاحب، راشد صاحب، ذرا جلدی سے باہر تشریف لائیے۔” شور سن کر ن۔ م۔ راشد کے علاوہ کرشن چندر، اوپندر ناتھ اشک اور ریڈیو اسٹیشن کے دوسرے کارکن بھی ان کے گرد جمع ہوئے۔ ""راشد صاحب، آپ دیکھ رہے ہیں اسے، منٹو نے اشارہ کرتے ہوئے کہا، ""یہ بغیر مڈگارڈوں کی سائیکل! خدا کی قسم سائیکل نہیں، بلکہ حقیقت میں آپ کی کوئی نظم ہے۔",entertainment
8,انور کمال پاشا کی منٹو سے ملاقات (دل چسپ واقعہ),https://urdu.arynews.tv/anwer-kamal-and-manto/,"اگر کسی اسٹوڈیو میں آپ کو کسی مرد کی بلند آواز سنائی دے، اگر آپ سے کوئی بار بار ہونٹوں پر اپنی زبان پھیرتے ہوئے بڑے اونچے سُروں میں بات کرے، یا کسی محفل میں کوئی اس انداز سے بول رہے ہوں جیسے وہ سانڈے کا تیل بیچ رہے ہیں تو آپ سمجھ جائیں گے کہ وہ حکیم احمد شجاع صاحب کے فرزندِ نیک اختر مسٹر انور کمال پاشا ہیں۔ انور کمال پاشا کی شخصیت منفرد ہے۔ گو انور پاشا کی آنکھوں کا بھیڑیا پن نہیں تو ان میں ایک ہلکی سی چمک ضرور ہے جو ظاہر کرتی ہے کہ وہ دوسروں پر چھا جانے کی قوت رکھتے ہیں۔ جسمانی قوّت تو خیر ان میں اسی قدر ہوگی جتنی میرے جسمِ ناتواں میں ہے مگر وہ میری طرح دھونس جما کر اس کمی کو پورا کر ہی لیتے ہیں۔ فلمی دنیا میں دراصل بلند بانگ دعوے ہی بااثر ثابت ہوتے ہیں۔ ایک محاورہ ہے ’’پدرم سلطان بود‘‘ لیکن اس کے برعکس انور کمال پاشا ہمیشہ یہ کہتے سنے گئے ہیں کہ میرا باپ سلطان نہیں گڈریا تھا، سلطان تو میں ہوں۔ اس میں شعبدہ بازی کے جراثیم موجود ہیں۔ جس طرح مداری اپنے منہ سے فٹ بال کی جسامت کے بڑے بڑے گولے نکالتا ہے اسی طرح وہ بھی کوئی اس قسم کا اسٹنٹ کر سکتا ہے۔ لیکن مجھے حیرت ہے اور یہ حیرت اس لیے کہ وہ چالاک نہیں، عیار نہیں، دغا باز نہیں لیکن پھر بھی جب لوگ اس کے منہ سے فٹ بال جتنے گولے باہر نکلتے دیکھتے ہیں تو کچھ عرصے کے لیے اس کی ساحری سے مرعوب ہو جاتے ہیں۔ ہو سکتا ہے، بعد میں وہ اپنی حماقت پر افسوس کریں کہ یہ تو محض فریبِ نظر تھا، یا گولے نکالنے میں کوئی خاص ترکیب استعمال کی گئی مگر اس سے کیا ہوتا ہے۔ انور کمال پاشا اس دوران میں کوئی اور شعبدہ ایجاد کر لیتا ہے۔ اس وقت اپنا دوسرا فلم بنانے کے لیے سرمایہ داروں سے، بہت ممکن ہے یہ کہہ رہا ہو کہ میں اب کے ایسا فلم بنانے کا ارادہ رکھتا ہوں جو ہالی ووڈ بھی نہیں بنا سکتا۔ اس میں کوئی ایکٹر ہو گا نہ ایکٹریس۔ صرف کٹھ پتلیاں ہوں گی جو بولیں گی۔ گانا گائیں گی اور ناچیں گی بھی۔ اور کلائمکس اس کا یہ ہوگا کہ وہ گوشت پوست کی بن جائیں گی۔ انور کمال پاشا پڑھا لکھا ہے۔ ایم اے ہے۔ انگریزی ادب سے اسے کافی شغف رہا ہے۔ یہی وجہ ہے وہ اپنے فلموں کی کہانی اسی سے مستعار لیتا ہے اور حسبِ ضرورت یا حسبِ لیاقت اردو زبان میں ڈھال دیتا ہے۔ اس کے فلموں کے کردار ہمیشہ ڈرامائی انداز میں گفتگو کرتے ہیں۔ خواہ اس کی ضرورت ہو یا نہ ہو۔ اس کی وجہ صرف یہ ہے کہ وہ خود ڈرامائی انداز میں گفتگو کرنے کا عادی ہے۔ اس کی وجہ ایک اور بھی ہے کہ اس کے والد محترم جناب حکیم احمد شجاع صاحب کسی زمانے میں اچھے خاصے ڈرامہ نگار تھے۔ ان کا لکھا ہوا ڈرامہ’’باپ کا گناہ‘‘ بہت مشہور ہے۔ انور کمال پاشا بہرحال بڑی دل چسپ شخصیت کا مالک ہے۔ وہ اتنا بولتا، اتنا بولتا ہے کہ اس کے مقابلے میں اور کوئی نہیں بول سکتا۔ اصل میں جہاں تک میں سمجھتا ہوں وہ اپنی آواز خود سننا چاہتا ہے اور دل ہی دل میں داد دیتا ہے کہ انور کمال پاشا تُو نے آج کمال کر دیا۔ تیرے مقابلے میں اور کوئی اتنا زبردست مقرر نہیں ہوسکتا۔ اگر آپ نفسیات کے متعلق کچھ جانتے ہیں تو آپ کو معلوم ہوگا کہ بعض انسانوں کو یہ مرض ہوتا ہے کہ وہ ریکارڈ بن جائیں اور اسے گرامو فون کی سوئی تلے رکھ کر ہر وقت سنتے رہیں۔ انور کمال پاشا بھی اسی زمرے میں آتا ہے۔ اس کے پاس اپنی گفتگوؤں کے کئی ریکارڈ ہیں جو اپنی زبان کی سوئی کے نیچے رکھ کر بجانا شروع کر دیتا ہے اور جب سارے ریکارڈ بج چکتے ہیں تو وہ ریڈیو کے فرمائشی پروگرام سننے والے بچوں کے مانند خوش ہو کر محفل سے چلا جاتا ہے۔ اس نے اب تک مندرجہ ذیل فلم بنائے ہیں جن میں سے کچھ کامیاب رہے اور کچھ ناکام۔ ’دو آنسو‘، ’دلبر‘، ’غلام‘، ’گھبرو‘، ’گمنام‘۔ اگر آپ نے یہ فلم دیکھے ہیں تو آپ کو معلوم ہو جائے گا کہ ان میں کتنے فلموں میں دریا آتا ہے جس میں کہانیوں کے کردار گرے ہیں لیکن وہ موت کا قائل نہیں۔ وہ ان کو دریا میں گراتا ضرور ہے مگر بعد میں بتاتا ہے کہ وہ ڈوبا نہیں تھا یعنی مر نہیں گیا تھا، کسی نہ کسی ذریعے سے ( انور کمال پاشا کے اپنے دماغ کی عجیب و غریب تخلیق ہوتا ہے) زندہ رہا تھا۔ معلوم نہیں، میں کہاں تک صحیح ہوں لیکن میں سمجھتا ہوں کہ انور کمال پاشا کی زندگی بھی شاید ڈوب ڈوب کر زندہ رہنے سے دوچار رہی ہے۔ اس نے اپنی زندگی میں کئی ندیاں پار کی ہیں۔ ایک تو وہ تھی جو سہرے جلوے کی بیاہی ہوئی تھی۔ اس کو پار کرنے میں تو خیر اس کو کوئی دقّت محسوس نہ ہوئی ہوگی مگر جب اس کے سامنے وہ ندی جس کا نام شمیم تھا، بمبئی سے بہتی ہوئی لاہور آئی تو اسے کافی مشکلات کا سامنا کرنا پڑا لیکن وہ ماہر تیراک کے مانند اسے بھی پار کر گیا۔ اس کو بہت دیر سے فلم بینی کا شوق تھا۔ بعد میں یہ شوق اس دھن میں تبدیل ہوگیا کہ وہ ایک فلم بنائے۔ جب شمیم سے اس کی راہ و رسم ہوئی تو اس نے اس سے فائدہ اٹھایا اور لاؤڈ اسپیکر بن کر ہر طرف گونجنے لگا کہ ’’آؤ میں فلم بنانا چاہتا ہوں۔ ہے کوئی سخی ایسا جو مجھے سرمایہ دے۔‘‘ اس کی مسلسل صدا پر آخر کار اسے سرمایہ مل گیا۔ شمیم بمبئی میں ایک ایسی ندی تھی جس کا پانی بہت صاف ستھرا تھا۔ اس میں کئی غواص تیر چکے تھے لیکن کچھ عرصے کے بعد وہ پانی پتھر کی طرح ٹھہر گیا اس لیے کہ تیراکوں کے لیے وہ دل چسپی کا سامان نہ رہی۔ یہی وجہ ہے اسے اپنے وطن لاہور میں واپس آنا پڑا۔ خیر اس قصے کو چھوڑیے۔ یہ کوئی اصول اور لگا بندھا قاعدہ تو نہیں لیکن عام طور پر یہی دیکھنے میں آیا ہے۔ فلم ڈائریکٹر، عورت کے ذریعے ہی سے آگے بڑھتے ہیں اور پیچھے بھی اس کی وجہ سے ہٹتے ہیں اور ایسے ہٹتے ہیں یا ہٹائے جاتے ہیں کہ ان کا نام و نشان تک باقی نہیں رہتا۔ پاشا نے تھوڑی دیر کے بعد شمیم سے شادی کر لی جو اپنا تنگ ماتھا، چوڑا کرنے کے لیے قریب قریب ہر روز اپنے بال موچنے سے نوچتی رہتی تھی۔ پاشا نے اس کی خوشنودی کی خاطر ضرور مصنوعی طور پر اپنے سارے پر و بال نوچ کے اس کے سامنے پلیٹ میں ڈال کر رکھ دیے ہوں گے۔ میں اب لمبے مضمون کو مختصر کرنا چاہتا ہوں اس لیے کہ میں انور کمال پاشا کی طرح طوالت پسند ہونا نہیں چاہتا۔ وہ بہت دل چسپ شخصیت کا مالک ہے اور اس شخصیت کے کئی پہلو ہیں۔ وہ ہٹ دھرم بھی ہے اور تلون مزاج بھی، بکواسی بھی اور بعض اوقات سنجیدہ مزاج بھی۔ میں آپ کو اختتامی طور پر ایک واقعہ سناتا ہوں۔ میں آج سے کچھ عرصہ پہلے شاہ نور اسٹوڈیو میں تھا، جہاں انور کمال پاشا اپنے فلم ’’گمنام‘‘ کی شوٹنگ میں مصروف تھا۔ سردیوں کا موسم تھا، میں اپنے کمرے کے باہر کرسی پر بیٹھا ٹائپ رائٹر میزپر رکھے کچھ سوچ رہا تھا کہ پاشا اپنی کار سے اترا اور میرے پاس والی کرسی پر بیٹھ گیا۔ علیک سلیک ہوئی۔ تھوڑی دیر کے بعد اس نے مجھ سے کہا: ’’منٹو صاحب! میں ایک سخت الجھن میں گرفتار ہوں۔‘‘ میں نے اپنے خیالات جھٹک کر پوچھا، ’’کیا الجھن ہے آپ کو؟‘‘ اس نے کہا، ’’یہ فلم جو میں بنا رہا ہوں، اس میں ایک مقام پر اٹک گیا ہوں، آپ کی رائے لینا چاہتا ہوں، ممکن ہے آپ مشکل کشائی کرسکیں۔‘‘ میں نے اس سے کہا، ’’میں حاضر ہوں فرمائیے! آپ کہاں اٹکے ہوئے ہیں؟‘‘ اس نے مجھے اپنے فلم کی کہانی سنانا شروع کردی۔ دو سین تفصیل سے اس انداز میں سنائے جیسے پولیس جیپ میں بیٹھی لاؤڈ اسپیکر کے ذریعے سے راہ چلتے لوگوں کو ہدایت کررہی ہے کہ انہیں بائیں ہاتھ چلنا چاہیے۔ میں اپنی زندگی میں ہمیشہ الٹے ہاتھ چلا ہوں اس لیے میں نے پاشا سے کہا، ’’آپ کو ساری کہانی سنانے کی ضرورت نہیں۔ میں سمجھ گیا ہوں کہ آپ کس گڑھے میں پھنسے ہوئے ہیں۔‘‘ پاشا نے حیرت آمیز لہجے میں مجھ سے پوچھا،’’آپ کیسے سمجھ گئے؟‘‘ میں نے اس کوسمجھا دیا اور اس کی مشکل کا حل بھی بتا دیا۔ جب اس نے میری تجویز سنی تو اٹھ کر ادھر ادھر ٹہلنا شروع کر دیا اور اس کے بعد کہا،’’ہاں کچھ ٹھیک ہی معلوم ہوتا ہے۔‘‘ میں ذرا چڑ سا گیا، ’’حضرت! اس سے بہتر حل آپ کو اور کوئی پیش نہیں کر سکتا۔ مصیبت یہ ہے کہ میں فوری طور پر سوچنے کا عادی ہوں۔ اگر میں نے یہی حل آپ کو دس بارہ روز کے بعد پیش کیا ہوتا تو آپ نے کہا ہوتا سبحان اللہ۔ مگر اب کہ میں نے چند منٹوں میں آپ کی مشکل حل کر دی ہے تو آپ کہتے ہیں ہاں کچھ ٹھیک ہی معلوم ہوتا ہے۔ آپ کو شاید اس مشورے کی قیمت معلوم نہیں۔‘‘ پاشا نے فوراً اپنے پروڈکشن منیجر کو بلایا۔ اس سے چیک بک لی اور اس پر کچھ لکھا۔ چیک پھاڑ کر بڑے خلوص سے مجھے دیا، ’’آپ یہ قبول فرمائیں۔‘‘ اس کے اصرار پر میں نے یہ چیک لے لیا جو پانچ سو روپے کا تھا۔ یہ میری زیادتی تھی۔ اگر میں آسودہ حال ہوتا تو یقیناً میں نے یہ چیک پھاڑ دیا ہوتا لیکن انسان بھی کتنا ذلیل ہے یا اس کے حالات زندگی کتنے افسوس ناک ہیں کہ وہ گراوٹ پر مجبور ہو جاتا ہے۔۔۔! (فلم انڈسٹری کے بے مثل ہدایت کار، اور فلم ساز انور کمال پاشا کے شخصی خاکے سے اقتباسات جس کے مصنّف سعادت حسن منٹو ہیں اور یہ خاکہ مصنّف کی 1955ء میں شائع ہونے والی کتاب میں شامل ہے)",entertainment
9,حمید اختر جنھیں لاہور میں ایک چائے والے کی تلاش تھی,https://urdu.arynews.tv/hameed-akhtar-and-sahir-ludhyanvi/,"یہ حمید اختر کا تذکرہ ہے جو ایک صحافی، اور ادیب تھے اور ترقی پسند تحریک سے دیرینہ وابستگی رکھتے تھے۔ حمید اختر قیام پاکستان کے بعد انجمن ترقی پسند مصنفین کے جنرل سیکرٹری بھی رہے۔ اسی پاداش میں دو سال جیل میں گزارے۔ حمید اختر مشہور شاعر ساحر لدھیانوی کے گہرے دوست تھے اور ساحر لدھیانوی کے ساتھ ہیرو بننے کے لیے بمبئی پہنچے تھے۔ یہ پارہ حمید اختر کی زندگی کے اہم اور دل چسپ واقعات پر مبنی ہے۔ یہ لاہور شہر میں قیام کی روداد ہے۔ ملاحظہ کیجیے: 1944-45 ء کے دوران پاؤں کی گردش حمید اختر اور ساحر کو کچھ عرصہ کے لیے لاہور بھی لے آئی۔ اس دور کے متعلق کئی واقعات جڑے ہوئے ہیں، جو حمید اختر نے اپنے مختلف کالموں میں بیان کیے ہیں۔ حمید اختر اور ساحر سے پہلے، میٹرک کرنے کے بعد ان کے دوست شیر محمد قیصر (ابن ِانشا ) 1942میں لاہور آچکے تھے۔ اس بارے میں حمید اختر لکھتے ہیں:’’میٹرک میں نمایاں کامیابی اور وظیفہ حاصل کرنے کے باوجود انہوں (ابن ِ انشا) نے مرحوم حمید نظامی کو، جن سے ان کی خط و کتابت تھی، لکھا کہ گھریلو حالات کی وجہ سے، وہ وظیفے کے باوجود تعلیم جاری رکھنے کی بجائے ملازمت کرنے کی تیاری کررہے ہیں۔ مرحوم حمید نظامی نے انہیں تعلیم جاری رکھنے، اسلامیہ کالج میں داخلہ دلانے اور کچھ مالی وسائل مہیا کرنے کے وعدہ پر لاہور آنے کے لیے مجبور کیا، جہاں پہنچ کر وہ اسلامیہ کالج میں داخل ہوگئے اور بیڈن روڈ کے ایک مکان کی اوپر کی منزل میں واقع اخبار کے دفتر میں مقیم ہوئے۔ ہم اپنے پرانے دوست کے نئے حالات کے بارے میں معلومات حاصل کرنے پہلی بار لاہور پہنچے اور تلاش کرتے کرتے بیڈن روڈ پر واقع اخبار کے دفتر میں پہنچے تو ہم نے ابنِ انشا مرحوم اور حمید نظامی مرحوم دونوں کو ایک ہفتہ وار اخبار کے فولڈ کیے ہوئے پرچے کے ڈھیر پر ٹکٹ چسپاں کرتے ہوئے دیکھا۔۔۔۔‘‘ حمید اختر کو پہلی ہی بار لاہور بھا گیا، جو مستقبل میں ہمیشہ کے لیے ان کا شہر بننے والا تھا۔ کچھ عرصہ بعد ابن ِانشا ملازمت کی غرض سے انبالہ چلے گئے اور حمید اختر کے پاؤں کی گردش جاری رہی۔ وہ دوبارہ اس وقت لاہور آئے جب گورنمنٹ کالج لدھیانہ سے نکالے جانے کے بعد ساحر بغرضِ تعلیم لاہور آگئے۔ انہیں ملنے حمید اختر ہر ہفتے لاہور آجاتے۔ یوں روشنیوں کے اس شہر سے ان کی پہچان اور محبت بڑھتی گئی۔ ان دِنوں کے لاہور کے بارے میں حمید اختر بیان کرتے ہیں :’’1944-45 میں اسے (ساحر کو) ادب ِ لطیف کی ادارت مل گئی۔ ہم چونکہ بیکار پھر رہے تھے اس لیے اس زمانے میں ہم نے تقریباً چھ ماہ اس شہر میں مستقل قیام کیا۔ ان دِنوں لاہور شہر کتنا خوبصورت اور دل لبھانے والا تھا، آج اس کا اندازہ کرنا بھی مشکل ہے۔ آبادی تین لاکھ کے قریب تھی۔ شہر کی بڑی اور اہم سڑکوں پر روزانہ چھڑکاؤ کیا جاتا تھا۔ ڈاک دن میں دو بار تقسیم ہوتی تھی۔ شامیں اتنی بھرپور اور ثقافتی پروگراموں کی اس قدر کثرت ہوتی تھی کہ شام گزارنے کا فیصلہ مشکل ہوجاتا۔ کہیں کنسرٹ ہے تو کہیں موسیقی کی محفل برپا ہے۔ اوپن ایئر تھیئٹر میں اس وقت بھی ڈرامے اسٹیج ہوتے تھے۔ دہلی دروازے کے باہر عظیم الشان سیاسی جلسوں کا زور رہتا۔ اس کے علاوہ دن بھر ہوٹلوں اور ادبی پرچوں کے دفاتر میں جو محفلیں برپا ہوتیں ان کا ایک اپنا ہی انداز تھا۔ انار کلی میں نگینہ بیکری میں باری علیگ‘ گوپال مِتل‘ میاں طفیل محمد اور بہت سے دوسرے سیاسی اور ادبی لوگ بحث میں مصروف نظر آتے۔ کافی ہاؤس میں بھی رونقیں لگی رہتیں۔ یہ ہماری جوانی کا زمانہ تھا جس میں انسان زمین پر قدم رکھتے ہوئے بھی آسمان کی طرف محوِ پرواز رہتا ہے۔ ہم ان دِنوں شب بیداری اور خالص آوارہ گردی کے جنون میں مبتلا تھے۔ مجھے یاد ہے ایک رات‘ نصف شب کے بعد ہم چائے کی تلاش میں دہلی دروازے کے باہر اس چائے والے کو رات بھر ڈھونڈتے رہے جس کے بارے میں سنا تھا کہ اس کے چائے کے دیگچے میں احمد شاہ ابدالی کے وقت سے لے کر آج تک پانی ختم نہیں ہوا۔ چنانچہ ہم نے اسے ڈھونڈا اور پھر اکثر راتیں اس چائے خانے کے تھڑے پر گزاریں۔ شورش کاشمیری ان دِنوں چار پانچ برس کی قید کے بعد رہا ہو کر نیا نیا لاہور آیا تھا۔ اس سے ملاقاتیں بھی رہیں جو بڑی پکی دوستی میں بدل گئیں۔ اس کے توسط سے مولانا عطا اللہ شاہ بخاری جیسے عظیم اور بڑے لوگوں کی صحبتیں بھی میّسرآئیں۔ خود شورش بھی اپنی ذات میں کسی انجمن سے کم نہیں تھا‘‘۔ دہلی دروازے کا وہ چائے خانہ دہلی دروازے کے سامنے واقع ایک عمارت کے‘ جس کی بالائی منزل پر ’مجلس ِ احرار‘ اور’ مجلس اصلاح چار سو بیساں‘ کے بڑے بڑے بورڈ برابر برابر آویزاں تھے، حمید اختر کا محبوب چائے خانہ بن گیا۔ جہاں انہوں نے ساحر کے ساتھ مستقبل کے کتنے ہی خواب دیکھے اور مستقبل کے کتنے ہی منصوبے بنائے۔ (کتاب: ’’سوانح عمری: حمید اختر‘‘ سے انتخاب)",entertainment
10,پاکستان اور سالانہ جاپانی فلمی میلہ,https://urdu.arynews.tv/japan-film-festival-pakistan/,"پاکستان میں غیر ملکی سفارت خانوں، قونصل خانوں اور ثقافتی مراکز میں خاص طور پر اُن فلموں کی نمائش کی جاتی ہے جو کسی ملک کی ثقافت کا مظہر ہوتی ہیں۔ بالخصوص کراچی میں گوئٹے انسٹی ٹیوٹ (جرمنی) آلائنس فرانسز(فرانس) اور جاپان معلوماتی و ثقافتی مرکز (جاپان) اور دیگر کئی ممالک اس کا اہتمام کرتے رہتے ہیں۔ جاپانی قونصل خانے کی طرف سے کراچی میں بالخصوص کئی برسوں سے جاپانی فلموں کی نمائش کا اہتمام کیا جاتا ہے۔ رواں برس بھی ستمبر سے لے کر اکتوبر تک جاپانی فلمی میلے کا انعقاد کیا گیا اور اس کے تحت متعدد جاپانی فلمیں دکھائی گئیں۔ اس ثقافتی سرگرمی کا مفصل احوال پیشِ خدمت ہے جس میں وہ قارئین ضرور دل چسپی لیں گے جو فنونِ لطیفہ سے متعلق سرگرمیوں اور دنیا کی ثقافتوں کو سمجھنے اور جاننے کی خواہش رکھتے ہیں۔ پاکستان میں، بالخصوص کراچی میں تین تنظیمیں جن کا تعلق جاپان سے ہے بہت فعال ہیں، جن میں پاکستان جاپان بزنس فورم، پاکستان جاپان کلچرل ایسوسی ایشن، سندھ اور پاکستان جاپان لٹریچر فورم شامل ہیں۔ مذکورہ فلمی میلے میں مؤخرالذّکر دو ثقافتی تنظیموں کا تعاون قونصل خانہ جاپان، کراچی کو حاصل ہوتا ہے۔ اس کے علاوہ رواں برس کے اس فلمی میلے میں آرٹس کونسل آف پاکستان کراچی کا تعاون بھی شامل رہا، جب کہ پاکستان میں اس فلمی میلے میں جاپانی فلمیں دکھانے کے حقوق جاپان فاؤنڈیشن نے خریدے اور پاکستانی فلم بینوں نے کوئی ٹکٹ یا کسی قسم کی فیس کی ادائیگی کے بغیر یہ فلمیں دیکھیں۔ فلم بینوں میں بڑی تعداد نوجوان نسل کی تھی۔ ان کے ساتھ ساتھ جاپانی تنظیموں کے اراکین بھی بڑی تعداد میں اس میلے میں شریک ہوئے۔ اس فلمی میلے میں پیش کی جانے والی فلموں کو ناظرین نے بہت پسند کیا اور جاپانی سینما میں پاکستانیوں کی یہ دل چسپی ان دونوں ممالک کے درمیان ایک خاص سماجی اور گہرے ثقافتی تعلق کی غمازی کرتی ہے۔ اس فلمی میلے میں تین جاپانی فلمیں پیش کی گئیں جن کے نام بالترتیب انگریزی میں کچھ یوں ہیں۔ 1۔ بریو فادر۔ آن لائن چودہویں اوور اسٹوری آف فائنل فینٹیسی (2019)2۔ راؤنڈ ٹرپ ہارٹ (2015)3۔ پرنسز اریتی (2001) ان فلموں میں سے اوّل الذّکر فلم ” بریو فادر۔ آن لائن چودہویں اوور اسٹوری آف فائنل فینٹیسی ""جاپان فاؤنڈیشن، پاکستان جاپان کلچرل ایسوسی ایشن، سندھ اور آرٹس کونسل آف پاکستان کراچی کے اشتراک سے قونصل خانہ جاپان، کراچی کے فلم بینوں اور تنظیموں کے ممبران کے لیے پیش کی گئی۔ اس فلم کو شائقین نے بے حد پسند کیا۔ اس موقع پر جاپانی قونصل جنرل جناب ہتوری ماسارو اور پاکستان جاپان کلچرل ایسوسی ایشن کی صدر محترمہ سعدیہ راشد صاحبہ کے ساتھ ساتھ آرٹس کونسل آف پاکستان کراچی کے صدر جناب احمد شاہ نے حاضرین سے خطاب بھی کیا، جس میں دونوں ممالک کے مابین برادرانہ اور ثقافتی روابط برقرار رکھنے کے عزم کا اعادہ کیا گیا۔ اس فلم کی کہانی کا مرکزی خیال ایک باپ بیٹے کے تعلق کے گرد گھومتا ہے۔ یہ دونوں آپس میں کم بات کرتے ہیں جب کہ باپ کی ریٹائرمنٹ کے بعد بیٹے کو خیال سوجھتا ہے کہ باپ کو تنہائی اور فراغت سے بچانے کے لیے ویڈیو گیم کھیلنا سکھائے جو جاپان میں بے حد مقبول ہے۔ اس ویڈیو گیم کو کھیلتے کھیلتے باپ بیٹے میں جذباتی فاصلہ کم ہونے لگتا ہے، روزمرہ کی زندگی کے معاملات اور الجھنوں کو اس گیم کے ذریعے دونوں باپ بیٹے سلجھانا شروع کر دیتے ہیں، جس سے ان کی زندگی پر بھی خوشگوار اثرات پڑتے ہیں۔ اسی فلم کو کراچی میں این ای ڈی یونیورسٹی میں بھی دکھایا گیا، جہاں طلبا نے اسے بے حد پسند کیا۔ اس فلم اسکریننگ کے موقع پر جاپان کے ڈپٹی قونصل جنرل جناب ناکاگاوایا سوشی نے اساتذہ و طلبا سے خطاب بھی کیا۔ دوسری فلم ” راؤنڈ ٹرپ ہارٹ” جاپان کی ایک لڑکی کو ٹرین میں اشیائے خور و نوش فروخت کرتے دکھایا گیا ہے۔ اس کام کے دوران اس کا واسطہ اکثر ایسے گاہکوں سے بھی پڑتا ہے، جو دل پھینک یا رومانوی مزاج کے حامل ہوتے ہیں جب کہ یہ لڑکی، جس کا نام ہاچیکو ہے، رومان پرور جذبات پوری طرح آشنا نہیں ہوتی اور اس کی زندگی میں یہ کھڑکی کبھی نہیں کھلی ہوتی۔ پھر اچانک یہ در اس کے لیے وا ہوتا ہے، جس میں یہ اپنی زندگی کی محرومیوں اور خوشیوں کا عکس دیکھتی ہے۔ اس ہلکی پھلکی کہانی پر مبنی فلم کو حاضرین نے بے حد پسند کیا۔ یہ فلم قونصل خانہ جاپان، کراچی کی طرف سے پاکستان جاپان لٹریچر فورم اور جاپانی زبان کے طلبا کے لیے دکھائی گئی جس کو سب نے بہت سراہا۔ اس موقع پر جاپانی قونصل جنرل ہتوری ماسارو اور پاکستان جاپان لٹریچر فورم کے بانی خرم سہیل نے حاضرین سے خطاب کیا۔ جاپانی ڈپٹی قونصل جنرل ناکاگاواسا یوشی سمیت متعدد جاپانی سفارت کاروں، اس ادبی فورم کے ممبران اور جاپانی زبان سیکھنے والے طلبا کی بڑی تعداد اس موقع پر موجود تھی جنہوں نے اس فلم کو سراہا۔ اس موقع پر میڈیا سے بھی گفتگو کی گئی۔ اس فلم اسکریننگ کے موقع پر خصوصی مہمان کے طور پر پاکستان سینسر بورڈ، سندھ کے چیئرمین اور معروف اداکار خالد بن شاہین مدعو تھے، لیکن ایونٹ میں ان کی آمد میں تاخیر پر رابطہ کیا گیا تو انہوں نے عین موقع پر شرکت سے معذوری ظاہر کر دی جب کہ وہاں غیر ملکی سفارت کار اور کئی مہمان بھی موجود تھے اور یہ ایک افسوس ناک بات تھی۔ ایسے مواقع پر ہمیں سنجیدگی کا مظاہرہ کرنا چاہیے کیوں کہ ملکی وقار اور عزّت کی بات ہوتی ہے۔ اس سلسلے کی تیسری اور آخری فلم ایک جاپانی اینیمیٹیڈ فلم تھی، جس کا نام پرنسز اریتی تھا۔اس فلم کی کہانی بہت رومانوی اور داستان کے طرز پر ہے، جس کے مطابق یہ شہزادی اپنے والد کی طرف سے قلعے کے مینار میں قید ہے، جہاں سے وہ شہزادی سارا دن کھڑکی سے باہر کی دنیا کو دیکھتے ہوئے گزارتی ہے۔ کبھی کبھی وہ چپکے سے باہر بھی نکل جاتی ہے۔ اس سے شادی کے خواہش مندوں کو اس کا دل جیتنے کے لیے جادو کے خزانے کی تلاش میں ایک مشکل اور انوکھی مہم پر بھیجا جاتا ہے۔ ساری کہانی اسی تلاش کے اردگرد گھومتی ہے۔ یہ فلم مہران یونیورسٹی آف انجینئرنگ اینڈ ٹیکنالوجی، جامشورو کے طلبا نے دیکھی اور سب نے اسے بہت پسند کیا۔ اس موقع پر کراچی میں جاپانی قونصل خانے کی طرف سے سیاسی و ثقافتی اتاشی جناب کینگوہوری نے خطاب کیا۔ یہ جاپانی فلمی میلہ پچھلے کئی برس سے جاری ہے جس میں پاکستانی فلم بین شرکت کرتے ہیں۔ کراچی میں منعقدہ فلمی میلوں میں کئی نامور شخصیات بھی شریک ہوتی ہیں۔ کراچی میں فلم اسکرنینگ کی ایک ویڈیو رپورٹ ان قارئین کے شوق کو بڑھا سکتی ہے جو کبھی اس فلمی میلے میں نہیں گئے اور امید کی جاسکتی ہے کہ اگلے سال وہ بھی پاکستان میں جاپانی فلمیں دیکھنے والوں میں شامل ہوں گے۔ یہ فلمیں انگریزی سب ٹائٹلز کے ساتھ پیش کی جاتی ہیں۔",entertainment
11,جب منٹو کو یہ احساس ہوا کہ نور جہاں اپنے استاد کی بہترین شاگرد ثابت ہوگی!,https://urdu.arynews.tv/noor-jehan-actress-singer-khaka/,"نور جہاں کو میں نے صرف پردے پر دیکھا تھا۔ میں اس کی شکل و صورت اور اداکاری کا نہیں، اس کی آواز کا شیدائی تھا۔ وہ کم عمر تھی۔ اس لیے مجھے حیرت تھی کہ وہ کیونکر اتنے دل فریب طریقے سے گا سکتی ہے۔ ان دنوں دو آدمیوں کا دور دورہ تھا۔ مرحوم سہگل کا اور نور جہاں کا۔ یوں تو ان دنوں خورشید چھائی ہوئی تھی، شمشاد کے بھی چرچے تھے مگر نور جہاں کی آواز میں سب کی آواز دب گئی۔ ثریا بعد کی پیداوار ہے۔ مجھے افسوس ہے کہ سہگل اور ثریا اکٹھے فلم میں پیش ہوئے لیکن نور جہاں اور وہ دونوں الگ الگ رہے۔ معلوم نہیں، پروڈیوسروں کے دماغ میں ان دونوں کو یکجا کرنے کا خیال پیدا نہ ہوا یا کسی اور وجہ سے پروڈیوسر ان کو ایک فلم میں کاسٹ نہ کرسکے۔ بہرحال مجھے اس کا افسوس ہے اور ہمیشہ رہے گا۔ اگر وہ دونوں آمنے سامنے ہوتے تو موسیقی کی دنیا میں نہایت خوشگوار انقلاب برپا ہوتا۔ نور جہاں سے میری پہلی ملاقات کیسے ہوئی، کب ہوئی اور کہاں ہوئی۔۔۔ یہ ایک لمبی داستان ہے۔ میں کئی برس تک بمبئی کی فلمی دنیا میں گزار کر چند وجوہ کی بنا پر دل برداشتہ ہوکر دہلی چلا گیا۔ وہاں پر میں نے آل انڈیا ریڈیو میں ملازمت کرلی۔ مگر یہاں سے بھی دل اچاٹ ہوگیا۔ بمبئی سے’’مصور‘‘ کے ایڈیٹر نذیرلدھیانوی کے متعدد خطوط آئے کہ تم واپس چلے آؤ۔ ’خاندان‘ کے ڈائریکٹر شوکت حسین رضوی یہاں آئے ہوئے ہیں اور میرے ہی پاس ٹھہرے ہیں۔ ان کی یہ خواہش ہے کہ تم ان کے لئے ایک کہانی لکھو۔ میں دہلی چھوڑ کر چلا گیا۔ یہ اس زمانے کی بات ہے کہ جب کرپس مشن فیل ہو چکا تھا۔ میں غالباً ۷ اگست ۱۹۴۷ء کو بمبئی پہنچا۔ شوکت سے میری پہلی ملاقات ۱۷ اڈلفی چیمبرز کلیئر روڈ پر ہوئی۔ جو دفتر بھی تھا اور رہائشی مکان بھی۔ بڑا بانکا چھیلا نوجوان تھا۔ گورا رنگ، گالوں پر سرخی، مہین مہین جون گلبرٹ اسٹائل کی مونچھیں، گھنگھریالے بال، لمبا قد، بہت خوش پوش، بے داغ پتلون، شکنوں سے بے نیاز کوٹ ٹائی کی گرہ نہایت عمدہ، چال میں لٹک، ہم پہلی ملاقات میں ہی خوب گھل مل گئے۔ میں نے اس کو بہت مخلص انسان پایا۔ میں دہلی سے اپنے ساتھ اپنے پسندیدہ سگریٹ یعنی کریون اے کا کافی اسٹاک لے کر آیا تھا۔ جنگ چھڑی ہوئی تھی، اس لیے بمبئی میں یہ سگریٹ قریب قریب نایاب تھے۔ شوکت نے میرے پاس بیس پچیس ڈبے اور پچاس کے قریب ڈبیاں دیکھیں تو بہت خوش ہوا۔ ہم دونوں کا قیام وہیں 17 اڈلفی چیمبرز میں تھا۔ دو کمرے تھے جہازی سائز کے۔ ایک میں دفتر تھا، دوسرے میں رہائشی معاملہ۔ مگر رات کو ہم دفتر میں سوتے تھے۔ مرزا مشرف وغیرہ آجاتے تھے، وہ ہماری چارپائیاں بچھا دیتے تھے۔ جب تک شوکت وہاں رہا، بڑے ہنگامے رہے، کریون اے کے سگریٹ اور ناسک کی ہرن مارکہ وسکی جو بڑی واہیات تھی۔ لیکن اس کے سوا اور کوئی چارہ ہی نہ تھا۔ شوکت’’خاندان‘‘ کے بعد گو بہت بڑا ڈائریکٹر بن گیا تھا۔ مگر لاہور سے بمبئی پہنچنے اور وہاں کچھ دیر رہنے کے دوران میں وہ سب کچھ خرچ ہو چکا تھا جو اس نے لاہور میں فلم کی ہنگامی اور اخراجات سے پر زندگی گزارنے کے بعد پس انداز کیا تھا۔ اور میرے پاس تو صرف چند سوتھے جو کہ ہرن مارکہ وسکی میں غرق ہوگئے۔ بہرحال کسی نہ کسی حیلے گزر ہوتا رہا۔ وہ وقت بہت نازک تھا۔ میں سات اگست کو وہاں پہنچا اور ۹ اگست کی صبح کو جب میں نے کہیں ٹیلی فون کرنے کی کوشش کی تو لائن ’’ڈیڈ‘‘ یعنی مردہ تھی۔ بعد میں پتہ چلا کہ کانگریسی لیڈروں کی گرفتاریاں چونکہ عمل میں آرہی تھیں، اس لیے احتیاطاً ٹیلی فون کا سارا سلسلہ منقطع کر دیا گیا تھا۔ گاندھی جی، جواہر لعل نہرو اور ابوالکلام آزاد وغیرہ سب گرفتار کر لیے گئے، اور کسی نامعلوم جگہ منتقل کر دیے گئے۔ شہر کی فضا بالکل ایسی تھی جیسے بھری بندوق۔ باہر نکلنے کا تو سوال ہی نہ پیدا ہوتا تھا۔ کئی دن تک ہم ہرن مارکہ شراب پی کر اپنا وقت کاٹتے رہے۔ اس دوران فلم انڈسٹری میں بھی انقلاب برپا ہوچکا تھا۔ حالات چونکہ غیر یقینی تھے اس لیے کسی نئے فلم کی تیاری کون کرتا۔ چنانچہ جن لوگوں سے شوکت کی بات چیت ہورہی تھی، ایک غیر معینہ عرصے کے لئے کھٹائی میں پڑ گئی اور ہم نذیر لدھیانوی کے ہاں پکے ہوئے بدمزے کھانے کھا کر لمبی تان کر سوتے رہے۔ لیکن پھر بھی کبھی کبھار زندگی کے آثار پیدا ہو جاتے تھے اور ہم کہانیوں کے متعلق سوچنا شروع کر دیتے تھے۔ اسی دوران میں مجھے معلوم ہوا کہ نور جہاں بھی بمبئی میں ہے لیکن ٹھہریے! میں آپ کو بتاؤں کہ مجھے کیسے معلوم ہوا۔ میرا حافظہ جواب دے گیا تھا۔ اصل میں مجھے یہ آٹھ اگست ہی کو معلوم ہوگیا تھا جب کہ میری ملاقات ابھی شوکت سے نہیں ہوئی تھی۔ مجھے ماہم جا کر اپنے چند رشتہ داروں سے ملنا تھا۔ اس کے علاوہ مجھے ایک ریڈیو آرٹسٹ ثمینہ کا پتہ لینا تھا۔ (بعد میں کرشن چندر سے جس کے مراسم رہے۔) اس لڑکی کو میں نے آل انڈیا ریڈیو دہلی سے بمبئی بھیجا تھا کیونکہ اس کو فلم میں کام کرنے کا شوق تھا۔ میں نے اسے پرتھوی راج اور برج موہن کے نام تعارفی خط لکھ کر دے دیے تھے اور اب میں یہ معلوم کرنا چاہتا تھا کہ آیا وہ فلمی دنیا میں داخل ہو چکی ہے یا نہیں۔۔۔! لڑکی ذہین تھی، کردار اس کا بہت اچھا تھا، مکالمے بہت روانی کے ساتھ ادا کرتی تھی، شکل و صورت کی بھی خاصی تھی۔ اس لیے مجھے یقین تھا کہ وہ کامیاب ہوگئی ہوگی۔ مجھے پتہ چلا کہ وہ شیوا جی پارک میں کہیں رہتی ہے۔ مگر یہ اتنی بڑی جگہ ہے کہ ثمینہ خاتون کا پتہ لگانا بہت مشکل تھا۔ چنانچہ میں نظامی صاحب کے ہاں روانہ ہوگیا جو قریب ہی کیڈل روڈ پر رہتے تھے۔ مجھے ان کا ایڈریس معلوم تھا کہ وہ اکثر مجھے خط لکھتے رہتے تھے۔ یہ وہی نظامی ہیں جنہوں نے ممتاز شانتی کو تربیت دی۔ جن کے پاس ولی صاحب برسوں پڑے رہے اور آخر میں ممتاز شانتی کو نظامی صاحب کے بتائے ہوئے اصولوں کے تحت ہی لے اڑے۔ یہ وہی نظامی صاحب ہیں جن کی بیوی گیتا نظامی کے نام سے فلمی دنیا میں مشہور ہوئی اور جس نے نظامی صاحب کو لات مار کر پے در پے کئی شادیاں کیں۔ عدالتوں میں جس کے کئی مقدمے چلے اور جو اب ایک نئی خوبصورت لڑکی کے ساتھ ڈانس پارٹی بنا کر شہر بہ شہر پاکستان کا پرچار کر رہے ہیں۔ نظامی صاحب سے میری ملاقاتیں صرف خطوط تک ہی محدود تھیں اور وہ بھی بڑے رسمی تھے۔ میں نے ان کو پہلی مرتبہ ان کے فلیٹ پر دیکھا۔ میں اگر اس ملاقات کو بیان کروں تو میرا خیال ہے، دس پندرہ صفحے اس کی نذر ہو جائیں گے، اس لیے میں اختصار سے کام لوں گا۔ نظامی صاحب جو کہ دھوتی اور بنیان پہنے تھے، مجھے بڑے تپاک سے ملے۔ انہوں نے میرے آنے کا مقصد پوچھا جو میں نے عرض کر دیا۔ آپ نے کہا، ’’ثمینہ خاتون ابھی آپ کے قدموں میں حاضر ہو جائے گی۔‘‘ ان کا ایک مریل قسم کا ہندو منیجر تھا۔ اس کو آپ نے حکم دیا کہ منٹو صاحب کے لئے فوراً ثمینہ خاتون کو حاضر کرو۔ یہ حکم دینے کے بعد وہ میری طرف متوجہ ہوئے اور کہا کہ وہ میرے لیے ہر قسم کی خدمت کے لیے حاضر ہیں۔ چنانچہ انہوں نے فوراً زبانی طور پر میرے لیے ایک عمدہ فلیٹ، بہترین فرنیچر اور ایک عدد کار کا بندوبست کردیا۔ ظاہر ہے کہ میں بہت خوش ہوا۔ چنانچہ میں نے مناسب اور موزوں الفاظ میں ان کا شکریہ ادا کیا جس کی ان کو بالکل ضرورت نہیں تھی، اس لیے کہ وہ میرے افسانوں کے گرویدہ تھے۔ قارئین سے مجھے یہ کہنے کی ضرورت نہیں کہ نظامی صاحب زبانی جمع خرچ کے بادشاہ ہیں۔ ممتاز شانتی کو سیدھے راستے پر لگانے اور اس کو صالح تربیت دینے کے متعلق باتیں ہورہی تھیں تو نظامی صاحب نے نور جہاں کا ذکر کیا اور مجھے بتایا کہ ان دنوں وہ بھی ان کے زیر سایہ ہے اور ممتاز کی طرح تربیت حاصل کررہی ہے۔ آپ نے کہا: ’’منٹو صاحب! اگر یہ لڑکی زیادہ دیر لاہور میں رہتی تو اس کا بیڑہ غرق ہو جاتا، میں نے اسے یہاں اپنے پاس بلا لیا ہے اور سمجھایا ہے کہ دیکھو بیٹا! صرف فلم اسٹار بننے سے کچھ نہیں ہوگا۔ کوئی سہارا بھی ہونا چاہئے۔ اوّل تو شروع میں عشق لڑانے کی کوئی ضرورت نہیں ادھر ادھر دونوں طرف سے خوب کماؤ۔ جب بینک میں تمہارا کافی روپیہ جمع ہو جائے تو کسی ایسے شریف آدمی سے شادی کر لو جو ساری عمر تمہارا غلام بن کے رہے۔ آپ کا کیا خیال ہے منٹو صاحب! آپ تو بڑے دانا ہیں۔‘‘ میری ساری دانائی تو نظامی صاحب کے فلیٹ میں داخل ہوتے ہی نیچے فٹ پاتھ پر بھاگ گئی تھی۔ میں کیا جواب دیتا؟ بس کہہ دیا کہ آپ جو کر رہے ہیں وہ مصلحت کے خلاف کیونکر ہو سکتا ہے۔ وہ بہت خوش ہوئے۔ چنانچہ انہوں نے آواز دے کر نور جہاں کو بلایا مگر اسی وقت ٹیلی فون کی گھنٹی بجی اور چند لمحات کے بعد نور جہاں کی آواز کسی کمرے سے آئی، ’’ابھی آتی ہوں، کمال صاحب کا فون آیا ہے۔‘‘ نظامی صاحب زیرِ لب مسکرائے۔ یہ کمال صاحب، حیدر امروہی تھے۔۔۔ ’’پکار کے شہرت یافتہ‘‘ نظامی صاحب مجھ سے مخاطب ہوئے، ’’میں عرض کررہا تھا کہ سہارا ہونا چاہیے تو نور جہاں کے لئے کمال امروہی سے بہتر سہارا اور کون ہو سکتا ہے۔ لیکن میں اس سے صاف صاف کہہ چکا ہوں کہ شادی وادی کا معاملہ غلط ہے، بس اپنا الو سیدھا کیے جاؤ۔ کمال کما سکتا ہے۔ اس کی آدھی کمائی اگر نور جہاں کو مل جایا کرے تو کیا ہرج ہے۔ اصل میں منٹو صاحب ان ایکٹرسوں کو روپیہ کمانے کے گر آنے چاہئیں۔‘‘ میں نے مسکرا کر کہا، ’’آپ گرو جو موجود ہیں۔‘‘ نظامی خوش ہوگیا اور اس نے مجھے فوراً ایک فسٹ کلاس لیمن اسکواش پلایا۔ بس یہاں۔۔۔ نظامی صاحب کے فلیٹ میں، جہاں نور جہاں کی سائنٹیفک طریقے پر تربیت ہورہی تھی، اس کو وہ تمام چلتر خالص نظامی صاحب کی نگرانی میں سکھائے جارہے تھے، میری نور جہاں سے سرسری سی ملاقات ہوئی اور میرا رد عمل یہ تھا کہ یہ لڑکی اپنی جوانی کی منزلیں بڑی سرعت سے طے کررہی ہے اور جس کے ہونٹوں پر مسکراہٹ اور ہنسی تجارتی رنگ اختیار کر رہی ہے اور جو موٹاپے کی طرف مائل ہے، اپنے استاد کی بہترین شاگرد ثابت ہوگی۔ (ممتاز افسانہ نگار سعادت حسن منٹو کے مضمون سے اقتباس جو انھوں نے اداکارہ اور گلوکارہ نور جہاں پر لکھا ہے)",entertainment
12,"جوزف کونریڈ کے سو سال اور ""رائٹرز اینڈ ریڈرز کیفے”",https://urdu.arynews.tv/joseph-conrad-polish-british-novelist-and-story-writer/,"بڑے ادیب کی تخلیق کئی عشروں کا احاطہ کرتی ہے، وہ صدیوں پر پھیل جاتی ہے اور ادیب کے گزر جانے کے بعد بھی برسوں پڑھی جاتی ہے۔ اس پر تنقیدی مباحث جاری رہتے ہیں اور ادبی دنیا میں اس کا حوالہ دیا جاتا ہے۔ جوزف کونریڈ (Joseph Conrad) بھی ایسا ہی ایک ادیب تھا، جس کا عالمی ادب میں خوب چرچا ہوا، اس کا اندازہ ان تقاریب سے لگایا جاسکتا ہے جو اس ادیب کی وفات کے سو برس مکمل ہونے پر اس کی یاد میں منعقد کی جارہی ہیں۔ گزشتہ دنوں آرٹس کونسل کراچی میں بھی ایسی ہی ایک تقریب ""رائٹرز اینڈ ریڈرز کیفے” کے زیرِ اہتمام منعقد ہوئی، جس میں اس باکمال ادیب کے فن و اسلوب کا ذکر چھڑا، تو کئی نئے سوالات اور ان کے جواب سامنے آئے جن سے بہت کچھ سیکھنے اور جاننے کا موقع ملتا ہے۔ اس تقریب کا احوال جاننے سے پہلے جوزف کونریڈ کی زندگی پر ایک نظر ڈالتے ہیں۔ جوزف کونریڈ کون تھا؟ جوزف کونریڈ ایک پولش نژاد برطانوی ادیب تھا، جسے اپنے موضوعات، منفرد انداز بیان کے ساتھ انسانی فطرت اور اس کی نفسیات کو بیان کرنے کے لیے آج بھی یاد کیا جاتا ہے۔ جوزف کونریڈ نے 1857ء میں آنکھ کھولی، اور اس کی زندگی کا یہ سفر 1924 میں تمام ہوا۔ کونریڈ نے اپنی زندگی کا ایک بڑا حصہ بحری سفر میں گزارا، اور اس کے تجربات کونریڈ کی تحریروں میں بھی جھلکتے ہیں۔ اس کے مشہور ناولوں میں ہارٹ آف ڈارکنس، لارڈ جم، اور نوسٹرو مو شامل ہیں۔ یہ ناولز وجودیت، نوآبادیاتی نظام اور اخلاقی گراوٹ جیسے موضوعات کو کمال مہارت سے منظر کرتے ہیں۔ ہارٹ آف ڈارکنس(Heart of Darkness) کونریڈ کا سب سے مقبول ناول ہے، جسے یورپی سامراجیت پر ایک گہری تنقید تصور کیا جاتا ہے، جو انسانی فطرت کے تاریک پہلو اور افریقا میں نوآبادیاتی دور کے مظالم کو بیان کرتا ہے۔ گو بعد میں چنوا اچیبے سمیت مختلف ناقدین نے جوزف کونریڈ پر تعصب برتنے اور نوآبادیاتی نظام کی شبیہہ سازی کا الزام بھی لگایا۔ جوزف کونریڈ کے اس مشہورِ زمانہ ناول، ہارٹ آف ڈراکنس کا ترجمہ اردو کے ممتاز ادیب اور مترجم، سلیم الرحمان صاحب نے قلبِ ظلمات کے نام سے کیا۔ تذکرہ رائٹرز اینڈ ریڈرز کیفے کا: رائٹرز اینڈ ریڈرز کیفے ایک ادبی تنظیم ہے، جس میں شامل ارکان کی اکثریت قلم قیبلے سے ہے۔ اس کی ہفتہ وار نشستیں آرٹس کونسل کی جوش ملیح آبادی لائبریری میں منعقد ہوتی ہیں، جہاں کراچی کے ادبا کی بڑی تعداد باقاعدگی سے شرکت کرتی ہے، ساتھ ہی اس کی فیس بک پر لائیو اسٹریمنگ کے ذریعے دیگر شہروں میں بسنے والے بھی اس سے استفادہ کرتے ہیں۔ اس کی روحِ رواں معروف شاعر، مترجم، نقاد اور انگریزی ادب کی استاد ڈاکٹر تنویر انجم ہیں۔ گزشتہ دو برس میں اس کے نوے اجلاس ہوچکے ہیں، جن میں ادب، سماج، سیاست، اور فلم سمیت فنون لطیفہ کی تمام اصناف زیر بحث آئیں۔ جوزف کونریڈ اور کیفے کے ۸۹ اجلاس کی جھلکیاں: ماہ ستمبر کی بارہ تاریخ کو رائٹرز اینڈ ریڈرز کیفے نے ""جوزف کونریڈ کے سو سال” کے عنوان سے آرٹس کونسل میں ایک تقریب سجائی، جس کی صدارت دنیائے صحافت و ادب کی ممتاز شخصیت، غازی صلاح الدین نے کی۔ اس تقریب میں ڈاکٹر تنویر انجم، سید کاشف رضا، ماخام خٹک، بشام خالد اور وشال خالد نے جوزف کونریڈ کے فن کے مختلف پہلوئوں کا احاطہ کیا۔ سید طلحہ علی نے اس کی نظامت کی۔ اپنے صدارتی خطے میں غازی صلاح الدین نے کہا کہ جوزف کونریڈ کا مطالعہ پاکستانی نوجوانوں کے لیے اہمیت کا حامل ہے، وہ ایک اہم ادیب تھا، جس نے نیا طرز اسلوب اختیار کیا اور نوآبادیاتی نظام کے سقم عیاں کیے۔ مقررین میں حشام خالد نے جوزف کونریڈ کے ناول ""لارڈ جم”، جب کہ ماخام خٹک اور وشال خالد نے ہارٹ آف دی ڈارک نیس کے مختلف پہلوئوں کا احاطہ کیا۔ سید کاشف رضا نے جوزف کونریڈ کے ناولز یوتھ اور Typhoon کے فنی محاسن پرروشنی ڈالی۔ اس موقع پر شرکا نے بھی مقررین سے سوالات کیے۔ یہ مکالمہ ڈھائی گھنٹے جاری رہا، جس میں اس ممتاز قلم کار پر سیر حاصل بحث ہوئی۔ حرفِ آخر: قارئین، آج کے دور میں جوزف کونریڈ کو پڑھنا اس لیے بھی اہم ہے کہ اُن کے موضوعات طاقت، شناخت، اور عالمی استحصال جیسے موجودہ مسائل سے گہرا تعلق رکھتے ہیں۔ ان کی نثر قارئین کو عصری مسائل پر تنقیدی نگاہ ڈالنے کی دعوت دیتی ہے، ساتھ ہی ہمیں یہ خبر بھی دیتی ہے کہ نوآبادیاتی دور کے انگریز ادیب بھی ایک حد تک اپنے سانچے سے باہر جاسکتے تھے، چاہے وہ کتنے ہی باغی کیوں نہ ہوں۔",entertainment
13,ہماری فلمیں!,https://urdu.arynews.tv/film-and-urdu-writers/,"فلم ہر دور میں ایک ایسا میڈیم رہا ہے جس نے ہر طبقۂ عوام کو یکساں‌ متاثر کیا ہے۔ خاص طور پر رومانوی فلمیں ایک زمانہ میں بہت دیکھی جاتی تھیں۔ ہندوستان اور پاکستان میں کئی دہائیوں پہلے جو فلمیں بنا کرتی تھیں ان میں محبّت کے راستے میں ایک ولن کو رکاوٹ اور ظالم سماج کو حائل ضرور دکھایا جاتا تھا۔ اس کے علاوہ بھی کئی رنگین اور اکثر سنگین موڑ فلموں‌ میں آتے تھے، جو فلم کی کام یابی کی ضمانت تو ہوتے تھے، لیکن ان کے کردار عام زندگی سے اتنے مختلف ہوتے تھے یا کہانی میں واقعات کو اس قدر غیر فطری انداز میں پیش کیا جاتا تھا کہ فلم بین بعد میں ان پر ہنستے ہی تھے۔ اردو زبان کے بڑے بڑے ادیبوں، خاص طور پر مزاح نگاروں نے ایسی ہی فلمی کہانیوں‌ پر مزاحیہ تحریریں سپردِ قلم کی ہیں‌۔ یہاں ہم اردو زبان کے مقبول ترین طنز و مزاح نگار شفیق الرحمان کے ایک ایسے ہی مزاحیہ مضمون سے چند پارے پیش کررہے ہیں جو آپ کو مسکرانے پر مجبور کردیں‌ گے۔ ملاحظہ کجیے: ہماری فلموں سے مراد وہ فلمیں ہیں جو ملکی ہیں۔ جن میں ہماری روزانہ زندگی کے نقشے کھینچے جاتے ہیں، جن میں ہماری برائیاں اور کمزوریاں بے نقاب کی جاتی ہیں۔ ڈاکٹر، وکیل، تھانیدار، یہ سب ہماری فلموں کی جان ہیں۔ جس فلم میں ایک آپریشن، ایک عدالت کا سین اور ایک گرفتاری عمل میں نہیں لائی جاتی اسے بہت کم لوگ پسند کرتے ہیں۔ لیکن فلموں کا ڈاکٹر آل راؤنڈ ہوتا ہے۔ یعنی ہاتھ میں نشتر، گلے میں ربڑ کی نلکی، سر پر ہیڈ مرر اور دیوار پر بینائی ٹسٹ کرنے کے حروف۔ پتہ نہیں یہ سب چیزیں ایک ہی شخص ایک ہی کمرے میں کیونکر استعمال کر سکتا ہے اور ڈاکٹر کا محبوب فقرہ یہ ہے، ’’حالت نازک ہے، دماغی صدمہ پہنچا ہے۔ اگر ایسا ہی صدمہ دوبارہ پہنچایا جا سکے تو یہ بالکل ٹھیک ہوجائیں گے یا ہو جائیں گی۔‘‘ اس کے بعد ڈاکٹر دماغ کا آپریشن کرنے سے بھی نہیں چوکتا۔ ایسا آپریشن جو بڑے بڑے تجربہ کار سرجن نہیں کرسکتے۔ ایک خطرے سے ہم آگاہ کیے دیتے ہیں کہ اگر فلم میں کوئی ایسا سین آجائے جہاں فضا میں سکون ہو۔ ایکٹر بولتے بولتے دفعتاً خاموش ہوجائیں۔ کوئی خوش خبری سنا دے یا بہت بری خبر لے آئے۔ دو پرندے (ہمارے پرانے دوست) بیٹھے ہیں۔ سورج نکل رہا ہو یا ڈوب رہا ہو اور ہوا چل رہی ہو، تو سمجھ لیجیے کہ ضرور کوئی نہ کوئی گائے گا۔ کسی نہ کسی ایکٹر کو بیٹھے بٹھائے دورہ اٹھے گا اور دیکھتے دیکھتے وہ آپے سے باہر ہو جائے گا۔ اس وقت دنیا کی کوئی طاقت اسے گانے سے باز نہیں رکھ سکتی۔ اور کچھ نہیں تو فوراً وہی ہمارا دیرینہ رفیق ایک سادھو گاتا ہوا سامنے سے گزر جائے گا۔ اور یہ لاٹری کی علت بھی سچ مچ سمجھ میں نہیں آئی۔ فلم میں جہاں کہیں ہیرو لاٹری کا ٹکٹ لے لے، بس فوراً سمجھ لیجیے کہ یہ تین چار لاکھ یوں وصول کر لے گا۔ یہ یک طرفہ کارروائی ہمیں بالکل پسند نہیں۔ یا تو یوں ہو کہ فلم کے تمام ایکٹروں کو لاٹری کے ٹکٹ خریدتے دکھایا جائے۔ پھر کسی ایک کے نام انعام نکل آئے تو کوئی بات بھی ہوئی۔ لیکن جو سب سے غریب ہوتا ہے، اسے کوئی مجبور کر کے ایک ٹکٹ دلوا دیتا ہے۔ یک لخت وہ امیر ہو جاتا ہے اور بیوی بچوں کو چھوڑ چھاڑ کر بمبئی یا لاہور بھاگ جاتا ہے۔ وہاں سارا روپیہ خرچ کر کے پاگل یا کانا ہوکر واپس آجاتا ہے۔ آتے ہی اس کی بیوی فوراً اسے معاف کر دیتی ہے۔ ایک ڈاکٹر آپریشن کر کے اس کا دماغ یا آنکھیں درست کر دیتا ہے اور جہاں سے یہ قصہ شروع ہوا تھا وہیں ختم ہو جاتا ہے۔ اور زمینداروں کے متعلق لگاتار فلمیں دیکھ دیکھ کر ہمیں یقین ہوگیا تھا کہ زمیندار ایک نہایت رومانوی ہستی ہے جس کا کام صبح سے شام تک شعر و شاعری اور محبت کرنا ہے۔ کپاس کے کھیتوں میں عشق کی گھاتیں ہوتی ہیں۔ چرواہے بیلوں اور بھینسوں کے پاس بیٹھ کر محبوب کی یاد میں بانسری بجاتے ہیں۔ ہر ہل چلانے والا ایک زبردست گویا ہوتا ہے جو چوبیس گھنٹے گاتا ہی رہتا ہے۔ ہر زمیندار کے لڑکے کا فرض ہے کہ وہ ضرور کسی سے محبت کرے اور زمیندار کا فرض ہے کہ وہ پہلے تو رسماً خفگی ظاہر کرے، پھر شادی پر رضامند ہو جائے۔",entertainment
14,”زباں فہمی“ عشق کی کارستانی,https://urdu.arynews.tv/urdu-book-by-sohail-ahmed-siddiqui/,"تحریر: محمد عثمان جامعی سہیل احمد صدیقیسے میرا تعلق سولہ سترہ سال پر محیط ہے، اس دوران میں نے جب بھی ان کو دیکھا تو یہ خیال آیا اے کمال افسوس ہے، تجھ پر کمال افسوس ہے۔ اردو، انگریزی، سندھی پر مکمل دسترس، فرنچ سے گہری شناسائی، فارسی اور عربی کے لسانی رموز سے واقف۔ تخلیق سے تحقیق تک علم وادب کے ہر میدان میں گام زن، تحریر ہی نہیں تقریر کے فن میں بھی طاق، مگر ان ساری صلاحیتوں اور اہلیتوں کے باوجود کبھی روزگار کے مسائل سے جھوجھتے، کبھی معاشی تنگی سے پریشان۔ لیکن زندگی کے جھمیلے ہوں، شکستوں کی تکان ہو، دل شکن بے قدری ہو یا پھن اٹھائے اور ڈنک مارتے رویے، کوئی رکاوٹ علم کے سفر میں ان کے آڑے نہ آسکی، مشکلات کی کوئی آندھی ان کی ہمت کا پرچم سرنگوں نہ کرسکی اور برف زاروں کی خنکی سمیٹی سرد مہری اور بے اعتنائی کا چلن ان کے سینے میں دہکتی لگن کی اگن بجھانے میں ناکام رہا۔ دراصل یہ ان کا عشق ہے جو انھیں حالات کی زہرناکیوں سے بچائے اور اپنے رستے پر لگائے رکھتا ہے، ان کا عشق انھیں صحرا کی ریت میں گُم ہونے دیتا ہے نہ تیشہ دے کر کسی کوہسار کی طرف بھیجتا ہے، وہ تو ان سے اور بھی بڑی مشقت لے رہا ہے، طبیعتوں اور مزاجوں کی ریگ میں زبان کے پھول کھلانے اور پتھریلے دماغوں میں برگِ گُل سے بھی نازک لفظوں سے زبان کی آبیاری کی کَڑی مشقت، جو انھیں تھکاتی ہے نہ اکتاہٹ کا شکار کرتی ہے۔ یہ اردو کا عشق ہے، جس نے انھیں مار رکھا ہے، اور ”زباں فہمی“ کا سلسلہ اس عشق کا اظہار بھی ہے، مظہر بھی اور داستان بھی۔ ’زباں فہمی“ کے زیرعنوان شایع ہونے والی تحریریں اردو کی بے وقعتی، بے قدری، اس سے تعصب کا ایک ایسا تقاضا تھیں جسے سہیل احمد صدیقی جیسا کوئی ذی علم اور زبان کے ہر رنگ اور سارے تیوروں سے واقف قلم کار ہی نبھا سکتا تھا، جنھوں نے صحافتی مضمون نگاری سے ادبی نثرپاروں تک اور ٹیلی ویژن اور ریڈیو کے اسکرپٹ لکھنے سے اشتہار نویسی تک زبان کے پھیکے، تیکھے، میٹھے، مرچیلے اور نکمین سارے ذائقے چکھے بھی ہیں اور چکھائے بھی ہیں۔ یوں کہہ لیں کہ انھوں نے اردو نگری کے گھاٹ گھاٹ کا پانی پیا ہے۔ پیا ہی نہیں، مشکیزوں میں بھر بھر کر ساتھ لائے بھی ہیں اور اب اس پانی سے لفظوں کے آلودہ چہرے دھو کر ان کا اصل رنگ روپ سامنے لانے میں مصروف ہیں۔ ہمیں گمان نہیں یقین ہے کہ انھوں نے گھاٹ گھاٹ پھرتے ہوئے پنگھٹوں پر بھی اوک سے پانی پیا ہوگا، اس کے بغیر زباں دانی اور شاعری کا سفر کہاں مکمل ہوتا ہے، اور یہ ان دونوں راہوں کے مسافر ہیں۔ زبان کی ہر ادا سے شناسائی کے ساتھ اردو کے آب رواں میں اپنے اپنے رنگ گھول کر اسے رنگا رنگ کرنے والی زبانوں میں سے کسی پر عبور اور کسی سے اچھی خاصی یاد اللہ کے باعث سہیل احمد صدیقی کسی ماہر کھوجی کی طرح لفظوں کے نقش پا پر اُلٹے قدموں چلتے ہوئے اس کا ٹھور ٹھکانا ڈھونڈ نکالتے ہیں اور تجربہ کار صرّاف کے مانند محاوروں اور شعروں میں اصل اور کھوٹ کی کھوج لگا لیتے ہیں۔ یہ تحقیقی کاوشیں اپنی جگہ اہم ہیں، مگر ”زباں فہمی“ کے خالق کی اصل خدمت اردو میں بگاڑ کی یلغار کا مقابلہ اور اسے انگریزی کی مسلسل پیش قدمی سے بچانے کے لیے جدوجہد ہے۔ یہ کام جتنا ناگزیر ہے، اتنا ہی کٹھن بھی، ایسا دشوار کہ اچھے اچھوں نے یہ بھاری صرف پتھر چوم کر چھوڑ دیا، کوئی اسے کارِ عبث سمجھتا ہے تو کوئی دیوار سے سر ٹکرانا قرار دیتا ہے۔ مگر سہیل احمد صدیقی اس جنگ کے باہمّت سالاروں شکیل عادل زادہ، احفاظ الرحمٰن اور اطہر ہاشمی کی روش اپنائے ہوئے مسلسل برسرِ پیکار ہیں۔ ذرا تصور تو کیجیے ان کی ہمّت اور حوصلے کا، یہ ایک ایسے معاشرے میں زبان کے خد و خال بگڑنے سے بچانے اور مسخ ہوجانے والے نقوش کی بحالی کے لیے دن رات ایک کیے ہوئے ہیں، جس معاشرے میں غلط اردو بولنا قابلِ فخر ہے، جہاں والدین بڑی شان سے بتاتے ہیں کہ ان کے بچے کی اردو خراب ہے، جہاں شادی کے دعوت نامے سے گھر کی دیوار پر لگی نام کی تختی تک ہر جگہ اردو میں عبارت لکھنا باعثِ شرم سمجھا جاتا ہے، اس بدقسمت زبان کے الفاظ قبروں کے کتبوں ہی پر نظر آتے اور یہ بتاتے ہیں کہ یہ قوم، یہ سماج اب اردو کو گورستان میں دیکھنے کا متمنی ہے۔ سہیل احمد صدیقی ایک ایسی قوم میں زبان کی اصلاح کا بِیڑا اٹھائے ہوئے ہیں، زبان کا بیڑا غرق ہونا جس کے لیے ذرا برابر اہمیت نہیں رکھتا، وہ ایک ایسے ملک میں حرف و معنی کے احترام کے لیے آواز اٹھا رہے ہیں جس کے ٹی وی چینل، اخبارات اور ویب سائٹس روز کسی لفظ کسی محاورے کی عزت پامال کردیتے ہیں، وہ ایسے سماج میں صحیح اردو بولنے اور لکھنے کے لیے سرگرم ہیں جس کا ایک شاعر اور زبان کا مجتہد جون ایلیا اپنے بیٹے کے لیے فکرمند ہوکر کہتا ہے نجانے تم کتنی کم غلط اردو لکھی ہوگی۔ میرے ممدوح اس دیس میں اشعار میں سہواً تبدیلیوں اور شعروں کی غلط نسبت کو درست کرنے کے لیے جگر سوزی کر رہے ہیں، جس دیس کے ایک نہایت اعلی منصب دار، اتنے اعلٰی کے باقی اہل جاہ و منصب بس ان کے آلۂ کار، ایک تقریر میں فتنوں کا سر کچلنے کی دھن میں کسی اور کے شعر علامہ اقبال کے سر منڈھ دیتے ہیں، جس پر اقبال نے اپنی لحد میں تڑپ کر کہا ہوگا، ”تقریر جو ایسی ہو تو تقریر بھی فتنہ۔“ وہ اس زبان کی محبت کا فرض چکا رہے ہیں جس کے طفیل شہرت اور دولت کمانے والے کچھ اہلِ قلم کے دل بھی اس کی نفرت سے یوں بھرے ہیں کہ بغض کی یہ غلاظت جب ہونٹوں سے بہتی ہے تو یہ غلیظ ”بہاﺅ“ دیکھ کر ان کی شخصیت کا سارا تاثر ”راکھ“ ہوجاتا ہے۔ ایسے ماحول اور حالات میں یہ زبان کا فہم بانٹنے کے لیے کمربستہ ہیں تو یہ ان کے عشق ہی کی کارستانی ہے۔ زباں فہمی کا سلسلہ زبان کی اصلاح اور اردو شناسی کا ذریعہ تو ہے ہی یہ سہیل احمد صدیقی کی پوری کی پوری شخصیت کا منی ایچرز پر مشتمل تصویر خانہ بھی ہے۔ اس میں ان کی شخصیت کے پہلو، افکار، ان کی نجی اور پیشہ ورانہ زندگی کے اتار چڑھاﺅ، ان کے علمی سروکار اور معلومات کی وسعت کی جھلکیاں جا بہ جا جلوے دکھاتی ہیں۔ جب یہ کسی لفظ کی اصل کا سراغ لانے نکلتے ہیں تو ان کے پیچھے پیچھے چلتے ہوئے ہم مذہب، تاریخ، ثقافت جغرافیے کے کتنے ہی حقائق سے گزرتے ہیں۔ کبھی لفظوں کا یہ تعاقب قاری کو نباتات کی دنیا میں لے جاتا ہے، کبھی رنگوں کی نیرنگی اس کے سامنے ہوتی ہے، کہیں تاریخ کا کوئی ورق کھل جاتا ہے، کہیں کسی مذہبی کتاب کا صفحہ الٹ جاتا ہے، پھل، سبزیاں، پکوان، شہر، شخصیات، صحافت کون سا موضوع ہے جس کے بارے میں مضامین کسی انکشاف کا دریچہ نہیں کھولتے۔ اپنے مطالعے اور معلومات سے ہمیں حیران کرتے سہیل احمد صدیقی کے بارے میں جب پتا چلتا ہے کہ زندگی کی آزمائشوں میں پڑنے سے پہلے وہ ذہنی آزمائش کے مقابلوں کے فاتح رہے ہیں، تو ساتھ ہی یہ عقدہ بھی کھل جاتا ہے کہ کیریئر اور دولت کے پیچھے بھاگتے نوجوانوں کے بیچ دھیرج سے علم کی راہوں پر چلتے لڑکے کو یہ چسکا کیسے پڑا۔ زباں فہمی کا مطالعہ کرتے ہوئے ہم اردو کے بھید بھاﺅ اور اس کے دیگر زبانوں سے رشتے ناتوں پر صاحبِ کتاب کی گہری نظر سے فیض یاب ہونے کے ساتھ ان کے اسلوب کی رنگارنگی سے بھی لطف اٹھاتے ہیں، جو کبھی محققانہ بردباری اور بھاری پن لیے ہوتا ہے تو کہیں صحافتی ڈھنگ اختیار کرلیتا ہے، کہیں ان کے قلم سے نکلی سطور مؤرخ کے ڈھب پر بال کی کھال اتارنے پر تل جاتی ہیں تو کہیں ہمیں ایک مزاح نگار کی سی شگفتگی اور ہلکے پھلکے انداز سے واسطہ پڑتا ہے۔ اور جب جب وہ اپنی جیون کہانی کا کوئی ٹکڑا تحریر میں جماتے ہیں تو لفظوں میں کسی قصہ گو کی فن کاری بول اٹھتی ہے۔ یہ سارے بدلاﺅ اور سبھاﺅ موضوعات کے تابع اور ان کے تقاضوں کے مطابق ہوتے ہیں، جس سے پتا چلتا ہے کہ بہ طور قلم کار وہ اکہری شخصیت کے مالک نہیں بلکہ موضوع کے مطابق زبان کو برتنے کی پوری صلاحیت رکھتے ہیں۔ سہیل احمد صدیقی اور ان کے قدردانوں اور ان سے پیار کرنے والوں کو زباں فہمی (نقش اوّل) کی اشاعت پر مبارک باد دیتے ہوئے میں آرزومند اور دعا گو ہوں کہ سہیل صاحب زباں فہمی کی یہ قلمی اور علمی تحریک جاری رکھیں اور کتابوں کی صورت ان کی تحریریں نقش در نقش اردو کے علمی و ادبی ورثے کا حصہ بنتے رہیں۔",entertainment
15,اگلے وقتوں کی روایات!,https://urdu.arynews.tv/intezar-hussain-column-passage/,"اگلے وقتوں سے روایت یہ چلی آرہی تھی۔ عید کی نماز بستی سے باہر نکل کر کھلے میدان میں آسمان تلے پڑھی جائے۔ اس کا ثواب زیادہ ہوتا ہے۔ تو اس برصغیر میں جہاں جہاں مسلمان آباد چلے آتے تھے اور چلے آتے ہیں بستی سے باہر عید گاہ تعمیر کی جاتی تھی۔ یہ کوئی لمبی چوڑی عمارت نہیں ہوتی تھی۔ بس ایک لمبی دیوار جس میں پیش امام کے لیے محراب بنی ہوتی تھی۔ دیوار کے دونوں کناروں پر دو بلند مینار، بیچ میں ایک گنبد۔ مگر عید کی صبح یہی سادہ سی دو میناروں والی دیوار نمازیوں کا مرجع بن جاتی تھی۔ عہدِ مغلیہ میں دلّی تک کا نقشہ یہ تھا کہ جمعتہ الوداع کی نماز بہت دھوم سے شاہ جہانی مسجد میں ہوتی تھی۔ آس پاس کی بستیوں سے بھی نمازی کھنچ کر وہاں پہنچتے تھے۔ مگر عید کی صبح اور تو اور بادشاہ سلامت بھی اپنے جدّ کی تعمیر کی ہوئی بڑی مسجد سے کنی کاٹ کر عید گاہ کی طرف نکل جاتے تھے۔ پھر توپ بھی وہیں دغتی تھی۔ ہاں عید گاہ کے نمازیوں میں سب سے پُرجوش نمازی کم سن صاحب زادگان ہوتے تھے۔ جو نئے بھڑکیلے کپڑے پہن کر ’سلمہ ستارے‘ کے کام سے لیس مخملی ٹوپی سر پر سجا کر اور بڑوں کی انگلی پکڑ کر عیدگاہ جاتے۔ نماز بڑے خضوع و خشوع سے پڑھتے۔ پھر نماز سے فارغ ہو کر باہر سجے ہوئے عید بازار یا عید میلہ میں گھس جاتے اور رنگ رنگ کے کھلونے خرید کر خوش خوش گھر واپس آتے۔ پھر گلی گلی ان کے لائے ہوئے غبارے اڑتے نظر آتے اور بانس کی تیلیوں سے بنی ہوئی پھٹ پھٹ گاڑیوں کے شور سے گلیاں گونجتی نظر آتیں۔ ارے ہاں گھروں کے اندر جو کچھ ہوتا وہ بھی تو سن لیجیے۔ لو منہارن کو تو ہم بھولے ہی جا رہے تھے۔ ہم کیا اسے تو زمانے نے فراموش کر دیا۔ ورنہ 29 رمضان کے دن سے لے کر چاند رات تک اسی کا دور دورہ ہوتا تھا۔ رنگ رنگ کی چوڑیوں کی گٹھری کمر پر لادے گھر گھر کا پھیرا لگاتی۔ لڑکیاں بالیاں کنتی خوش ہو کر اس کا استقبال کرتیں اور اپنی گوری گوری کلائیاں اس کے سامنے پھیلا دیتیں۔ کتنی چوڑیاں کلائیوں پر چڑھتے چڑھتے چکنا چور ہو جاتیں۔ بہرحال کلائیوں پر چڑھی چوڑیاں جلد ہی کھن کھن کرنے لگتیں۔ اور ہاں ہتھیلیوں، پوروں اور انگلیوں پر گھلی منہدی کا لیپ، عید کی صبح کو یہ منہدی اپنی بہار دکھائے گی۔ یہ سارا کاروبار گزرے زمانے میں گھروں کے اندر ہوتا تھا۔ اب بازاروں میں ہوتا ہے۔ اور ہاں سویّوں کا کاروبار بھی تو بھلے دنوں میں گھروں کے اندر ہی ہوتا تھا۔ شروع شروع میں تو لکڑی کی بنی گھوڑیاں ہوتی تھیں۔ ان کے پیندے میں ایک چھلنی پیوست ہوتی تھی۔ بچے بڑے اس پر سوار ہوتے تھے تب وہ پچکتی تھی اور پیندی والی چھلنی سے سویاں نکلنی شروع ہوتی تھیں۔ ان لمبی لمبی سوئیوں کو دھوپ میں رکھے جھاڑ جھنکاڑ پر پھیلا دیا جاتا تھا۔ سکھا کر انہیں بارود میں پھونا جاتا تھا۔ پھر ابلتے دودھ میں انھیں بار بار ابالا دے کر شیر تیار کیا جاتا تھا۔ گھوڑی گئی تو ہتھے والی مشین آگئی۔ مگر اب ہم بازار سے سویاں خریدتے ہیں۔ اور ہاں عید کا چاند۔ ارے یارو، نئے لوگوں کے تعقل سے مرعوب ہو کر تم ہلالِ عید کی دید سے کیوں بیزار ہو گئے ہو۔ یہ عید کا فیض ہے کہ چاند ہمارے لیے آج بھی زندہ جیتی جاگتی مخلوق ہے۔ ورنہ مغربی تہذیب نے تو اسے سائنس کا کفن پہنا کر مردہ بنا دیا ہے۔ ویسے جب سے رویت ہلال کا فریضہ رویت ہلال کمیٹی کے سپرد  ہوا ہے۔ تب سے ہم بھی چاند کی دید سے محروم ہو گئے ہیں۔ ورنہ 29 کی شام کو بچے بڑے چھتوں پر چڑھ کر آسمان پر اسے کس شوق سے ڈھونڈتے تھے۔ ہلال کی ایک جھلک کس طرح ہمارے دلوں میں خوشی کی لہر پیدا کرتی تھی، سلام عید سے پہلے چاند رات کا سلام اپنی بہار دکھاتا تھا۔ (انتظار حسین کے کالم ’عید گاہ گم منہارن غائب‘ سے ماخوذ)",entertainment
16,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",entertainment
17,"امریکی ارکان کانگریس سے خط  لکھوانا گولڈ اسمتھ فیملی  کی ہی  کارستانی ہے،  شرجیل میمن",https://urdu.arynews.tv/sherjeel-memon-reaction-on-us-lawmaker-letter/,"کراچی : وزیر اطلاعات سندھ شرجیل میمن کا کہنا ہے کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے ، اسرائیلی پیسہ استعمال کرکےبانی کورہاکرانےکی کوشش ہورہی ہے۔ تفصیلات کے مطابق پی ٹی آئی رہنماؤں کی رہائی کے لیے امریکی ارکان کانگریس کے خط پر وزیر اطلاعات سندھ شرجیل میمن نے ردعمل دیتے ہوئے کہا کہ ارکان کانگریس سےبائیڈن کو خط کس نے لکھوایا اور کیا مقصد ہے سب جانتےہیں ، کیاامریکی ارکان کانگریس نےفلسطین اورکشمیرکی صورتحال پرکبھی خط لکھا؟ صوبائی وزیر کا کہنا تھا کہ امریکا میں لابسٹ کو ہائر کیاگیاہےتاکہ بانی پی ٹی آئی کی رہائی کیلئےدباؤڈالاجائے، پاکستان میں پی ٹی آئی کی فنڈنگ کے کروڑوں امریکا میں لابسٹ پرخرچ ہورہےہیں، عالمی لابسٹ کو ہائرکیا جارہا ہےتاکہ پاکستان کے اندرونی معاملےمیں مداخلت کریں. انھوں نے کہا کہ پی ٹی آئی کاایک ہی ایجنڈاہےکہ حکومت پر دباؤ ڈال کر بانی کو رہا کرائیں، عدم اعتماد کےوقت پی ٹی آئی کہتی تھی پاکستان کا اندرونی معاملہ ہے اور ہم غلام نہیں ، پی ٹی آئی نے امریکا پرہی اپنی حکومت گرانے کی سازش کاالزام لگایا تھا اور آج پی ٹی آئی لابسٹ کےذریعے اُس ہی امریکی حکومت کوخط لکھوا رہی ہے۔ شرجیل میمن کا کہنا تھا کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے، گولڈ اسمتھ فیملی اسرائیل کی لابسٹ ہے۔ انھوں نے بتایا کہ بانی پی ٹی آئی پاکستان میں اسرائیل کا اثاثہ ہے، اسرائیلی جریدوں میں آرٹیکلز ہیں کہ پاکستان میں بانی ہی اسرائیل کو سوٹ کرتا ہے، خط وہ لکھوا رہے ہیں جن کا ایجنڈا ہمیشہ پاکستان کو نقصان پہنچانا ہے، ڈاکٹر اسرار نے 20، 25سال پہلے ہی بانی پی ٹی آئی سےمتعلق بتا دیاتھا۔ وزیراطلاعات سندھ کا کہنا تھا کہ اسرائیلی پیسہ استعمال کرکے بانی کو رہا کرانے کی کوشش ہورہی ہے، بانی اپنے دور میں سیاسی مخالفین کےخلاف نیب کو استعمال کرتےتھے،اس وقت خط کہاں تھے؟ اگریہ پاکستانی لابسٹ ہوتے تو کیا کشمیرکیلئے کبھی خط نہیں لکھواتے؟ انھوں نے مزید کہا کہ پی ٹی آئی بانی کی رہائی کےون پوائنٹ ایجنڈےکیلئے ہر حد تک جائے گی، بانی پی ٹی آئی پاکستان میں اسرائیل کا اسٹرٹیجک اثاثہ ہے، بانی کی رہائی کیلئےپی ٹی آئی کی طرف سے حیران کن چیزیں ابھی مزیدسامنےآئیں گی۔",entertainment
18,دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی,https://urdu.arynews.tv/pakistan-vs-australia-second-t20-aus-win/,"سڈنی: تین ٹی ٹوئنٹی میچوں کی سیریز کے دوسرے میچ میں آسٹریلیا نے پاکستان کو سنسنی خیز مقابلے کے بعد 13 رنز سے شکست دیدی۔ پاکستان اور آسٹریلیا کے مابین دوسرا ٹی ٹوئنٹی میچ آج سڈنی میں کھیلا گیا، جہاں آسٹریلیا نے پاکستان کے خلاف دوسرے ٹی 20 میں بھی کامیاب حاصل کرلی جس کے بعد کینگروز کو 3 میچوں کی سیریز میں 0-2 کی فیصلہ کن برتری حاصل ہوگئی ہے۔ آسٹریلیا نے پہلے کھیل کر 9 وکٹوں پر147 رنز بنائے، ہدف کے تعاقب میں پاکستان کی ٹیم 134 رنز بنا کر آل آؤٹ ہوگئی۔ آسٹریلیا نے پاکستان کے خلاف جارحانہ انداز میں کھیل کا آغاز کیا تاہم پاکستان کیخلاف آسٹریلیا کی پہلی اور دوسری وکٹ 52رنز پر گری، اوپننگ بیٹر جیک فریزر 20 رنز بنا کر آؤٹ ہوئے، اس کے بعد آسٹریلیا کے کپتان جوش  انگلس بغیر کوئی رن بنائے آؤٹ ہوئے یہ دونوں وکٹیں حاصل حارث رؤف نے حاصل کیں۔ پاکستان کے خلاف میزبان آسٹریلیا کی تیسری وکٹ 56 رنز پر گری، اوپنر میتھیو شارٹ 32 رنز بنا کر عباس آفریدی کی گیند پر آؤٹ ہوئے۔ پاکستان کی جانب سے حارث رؤف نے 4 اور عباس آفریدی نے 3 کھلاڑیوں کو آؤٹ کیا جبکہ دو وکٹیں صفیان مقیم کے حصے میں آئیں۔ 148 رنز کے تعاقب میں پاکستان ٹیم 19.4اوورز میں 134 رنز بنا کر ہی آل آؤٹ ہوگئی۔ پاکستان کی جانب سے عثمان خان نے 52 رنز کی شاندار اننگز کھیلی جب کہ عرفان خان 37 رنز بنا کر ناقابل شکست رہے اور کپتان محمد رضوان نے 16 رنز بنائے۔ قومی ٹیم کی جانب سے صاحبزادہ فرحان نے 5، عباس آفریدی نے 4، بابراعظم نے 3 اور حارث رؤف نے 2 رنز بنائے جبکہ پاکستان کے چار کھلاڑی صفر پر آؤٹ ہوئے جس سلمان آغا، شاہین آفریدی، نسیم شاہ اور سفیان مقیم شامل ہیں۔ آسٹریلیا کے اسپینسر جانسن نے 26 رنز دے کر 5 وکٹیں حاصل کیں، ایڈم زمپا نے2 اور زاویئر بارٹلیٹ نے ایک وکٹ لی، آسٹریلیا کے اسپینسر جانسن عمدہ بولنگ کارکردگی پرپلیئر آف دی میچ قرار پائے۔ آسٹریلیا کے خلاف آج  دوسرے میچ میں قومی کرکٹ ٹیم میں ایک تبدیلی کی گئی تھی، حسیب اللہ کی جگہ سفیان مقیم کو ٹیم میں شامل کیا گیا تھا۔ یاد رہے کہ پہلے ٹی ٹوئنٹی میچ میں آسٹریلیا نے میکسویل کی شاندار اننگز کی بدولت کامیابی حاصل کی تھی، بارش کے باعث صرف 7اوورز کا کھیل ممکن ہوسکا تھا۔ واضح رہے کہ دونوں ملکوں کے درمیان اب تک 26 ٹی 20 انٹرنیشنل میچز کا انعقاد ہوچکا ہے، جبکہ دونوں ملکوں نے12، 12 میچز جیت رکھے ہیں جبکہ ایک میچ بے نتیجہ رہا اور ایک میچ ٹائی ہوا۔",entertainment
19,وی پی این کا استعمال ناجائز !  حکومتی اورمذہبی شخصیات  غیرشرعی کام  کا کفارہ کیسے ادا کریں گے؟,https://urdu.arynews.tv/government-and-religious-figures-using-vpns-in-pakistan/,"اسلامی نظریاتی کونسل کی جانب سے دیئےگئے فتوے کے بعد سوال یہ کھڑا ہوگیا ہے کہ اب تک وی پی این استعمال کرنے والی حکومتی اور مذہبی شخصیات کیسے اسکا کفارہ ادا کریں گے۔ تفصیلات کے مطابق اسلامی نظریاتی کونسل نےوی پی این کااستعمال ناجائزقرار دے کر سب کی پریشانی بڑھا دی اور سوال کھڑا کردیا کہ اب تک وی پی این استعمال کرنے والے اسکا کفارہ کیسے ادا کریں گے۔ وزیراعظم شہبازشریف، چیئرمین پیپلزپارٹی بلاول بھٹو وی پی این استعمال کرتے رہے ہیں جبکہ مولانا فضل الرحمان، مفتی تقی عثمانی اور مولاناطاہراشرفی بھی غیرشرعی کام کے مرتکب پائے گئے، اب حکومتی اورمذہبی شخصیات ناجائز فعل کا کفارہ کیسے ادا کریں گے۔ وزیراعظم شہباز شریف نے نو منتخب امریکی صدر ڈونلڈ ٹرمپ کو مبارکباد کا ٹویٹ وی پی این استعمال کرکے دیا، چیئرمین پیپلز پارٹی بلاول بھٹو بھی وی پی این کا استعمال کرکے ٹویٹ کرتے ہیں۔ جمعیت علما اسلام کے سربراہ مولانا فضل الرحمان، پاکستان علما کونسل کے سربراہ مولانا طاہر اشرفی اور مفتی تقی عثمانی بھی ’’غیر شرعی‘‘ وی پی این کا استعمال کرتے رہے ہیں۔ اس کے علاوہ نیٹ نائب وزیراعظم اسحاق ڈار، وزیر دفاع خواجہ آصف، وزیراعلیٰ پنجاب مریم نواز، مریم اورنگزیب، وزیراعظم کے مشیر رانا ثنااللہ، وزیرداخلہ محسن نقوی بھی وی پی این کا استعمال کرکے سوشل میڈیا پربیانات داغتے رہے ہیں۔ یاد رہے اسلامی نظریاتی کونسل نے وی پی این کا استعمال ناجائز قرار دیا،چیئرمین اسلامی نظریاتی کونسل ڈاکٹر راغب نعیمی نے کہا کہ متنازع اور گستاخانہ ،ملکی سالمیت کیخلاف استعمال کی جانے والی ایپ فوری بند کی جانی چاہیے،غیر قانونی مواد تک رسائی کیلئے وی پی این کا استعمال شرعی لحاظ سے ناجائز ہے۔",entertainment
20,گم شدہ کی تلاش,https://urdu.arynews.tv/urdu-writer-fikr-tonsvi-book-passage/,"یہ اشتہار میں اپنے گم شدہ بھائی چنتا منی کے متعلق دے رہا ہوں۔ موصوف ایک مرتبہ پہلے بھی گم ہوگئے تھے، لیکن اس وقت میں نے اشتہار نہیں دیا تھا۔ کیونکہ میرا خیال تھا کہ موصوف خود دار آدمی ہے، اس لیے اس نے ضرور کنوئیں میں چھلانگ لگا دی ہوگی۔ لیکن چھٹے دن وہ میلی چکٹ پتلون کے ساتھ گھر لوٹ آیا اور بقول ہمارے چچا کے ’’آخر تو ہمارا ہی خون تھا، کیوں نہ لوٹتا، خون نے جوش مارا ہوگا۔‘‘ ہمیشہ اجلی پتلون پہننے والا کب تک گھر سے باہر رہ سکتا تھا۔ خودی چاہے کتنی ہی بلند ہو جائے پتلون کا مقابلہ نہیں کرسکتی۔ مگر اس بار مجھے یقین ہے کہ موصوف لوٹ کر نہیں آئے گا۔ کیونکہ وہ گھر سے دو سو روپے اٹھا کر لے گیا ہے۔ اس لیے اب اس کی رگوں میں ہمارا خون جوش نہیں مارے گا۔ اشتہار دینے کی ایک اور وجہ والدہ محترمہ ہیں، جو موصوف کو ابھی تک ’’نادان لڑکا‘‘ گردان رہی ہیں۔ میں نے لاکھ کہا کہ مادر مہربان! چنتا منی اب بیس برس کا ہوچکا ہے نادان نہیں رہا۔ وہ چہرے مہرے سے ہی گدھا دکھائی دیتا ہے مگر اندر سے کافی کائیاں ہوچکا ہے۔ مگر والدہ محترمہ جس نے اس گدھے کو جنم دیا، اپنی تخلیق پر زیادہ مستند رائے رکھتی ہیں، اس نے مجھے طعنہ دیا، ’’دراصل تم چھوٹے بھائی کی غیرحاضری میں ساری آبائی جائیداد کو تنہا ہڑپ کرنا چاہتے ہو۔‘‘ ہماری آبائی جائیداد دو کمروں والا ایک مکان ہے جو ہم نے کرائے پر لے رکھا ہے یا پھر والد محترم کے قبضہ میں ایک بہی کھاتا ہے جس میں درج ہے کہ ہمارے خاندان کے پاس ڈیڑھ سو ایکڑ زمین ہے جس پر آج کل ایک دریا بہہ رہا ہے۔ والد محترم گزشتہ گیارہ برس سے اس دریا کے سوکھنے کا انتظار کر رہے ہیں۔ اگرچہ والدہ محترمہ کے طعنہ کی بنیادیں دریا برد ہوچکی ہیں لیکن پھر بھی ایک فرماں بردار فرزند کے طور پر میں یہ اشتہار دینے پر مجبور ہوا ہوں۔ برادر عزیز چنتا منی کی تصویر مجھے نہیں مل سکی ورنہ اس اشتہار کے ساتھ ضرور چھپواتا۔ دراصل اس کے جتنے فوٹو تھے وہ اس نے اپنی وقتاً فوقتاً قسم کی محبوباؤں میں بانٹ دیے تھے۔ پوچھنے پر چنتا منی کی ہر محبوبہ نے جواب دیا کہ اس کے پاس چنتا منی کی فوٹو تھی، وہ اس نے رسوائی کے خوف سے ضائع کر دی ہے۔ ایک محبوبہ تو اتنی صاف گو نکلی کہ اس نے تنک کر جواب دیا، ’’میں نے شادی ہوتے ہی چنتا منی کی وہ فوٹو لوٹا دی تھی اور آج کل بٹوے میں اپنے خاوند کا فوٹو رکھتی ہوں۔‘‘ چنانچہ فوٹو دستیاب نہ ہونے کے باعث مجبوراً میں اپنا ہی فوٹو اس اشتہار کے ساتھ شائع کر رہا ہوں۔ اس کے باوجود گم شدہ میرے بھائی کو سمجھا جائے، مجھے نہیں۔ والد اور والدہ محترمہ دونوں کی متفقہ رائے ہے کہ چنتا منی کی ناک تم سے ملتی ہے، اس لیے پہچاننے میں آسانی رہے گی۔ ہمارے نانا مرحوم کی ناک بھی تم دونوں نواسوں سے ملتی تھی اور وہ بھی گھر سے بھاگ گئے تھے (عجیب ناک ہے، نانا کے وقت سے کٹ رہی ہے) بہرکیف فوٹو میں میری ناک حاضر ہے۔ ناک کے علاوہ میرے جتنے اعضا ہیں وہ میرے ذاتی ہیں۔ برادر عزیز چنتا منی کا ان سے کوئی تعلق نہیں۔ برادر موصوف چنتا منی کے باقی ناک نقشہ کے متعلق پوزیشن یہ ہے کہ اس کا رنگ بچپن میں دودھ کی طرح گورا تھا (ان دنوں وہ صرف ماں کا دودھ پیا کرتا تھا) لڑکپن میں وہ دودھیا رنگ گندمی ہوتا گیا، کیونکہ اس نے گندم کھانا شروع کردی تھی۔ جوان ہوتے ہی رنگ کا میلان سیاہی کی طرف ہوگیا، نہ جانے جوانی میں چوری چھپے اس نے کیا کھانا شروع کردیا تھا۔ البتہ جب والد محترم اسے ہیبت ناک قسم کی گالیاں اور بھبکیاں دیا کرتے تو لمحہ بھر کے لیے اس کا رنگ پیلا بھی پڑ جاتا تھا۔ گویا چنتا منی بڑا رنگا رنگ آدمی تھا (خدا اسے ہر رنگ میں خوش رکھے۔) آنکھیں بڑی بڑی مگر گونگی قسم کی، جیسے کوئی حسینہ بغیر بیاہ کے بیوہ ہو گئی ہو۔ کئی بار میں نے اسے مشورہ دیا، ’’ارے پگلے! ان پر کالا چشمہ لگالے، بات بن جائے گی۔‘‘ مگر وہ نہیں مانا۔ ایک بار میں نے اپنی بیوی کی آنکھ بچا کر اپنا چشمہ اسے دے بھی دیا مگر وہ اس نے ایک دوست کو دے دیا۔ دوست نوازی میں تو وہ بے مثال تھا۔ والد محترم اسے دوست نوازی پر ہمیشہ چھڑی سے پیٹا کرتے تھے اور اس پٹائی کو وہ کمال صبر و شکر سے سہ لیتا تھا۔ صبر و شکر میں بھی بے مثال تھا۔ والد محترم نہایت فخر سے کہا کرتے تھے کہ میں نے اپنی زندگی میں صرف ایک ہی شریف اور صابر لڑکا پیدا کیا ہے اور وہ چنتا منی ہے۔ بزرگوں کے سامنے چوں تک نہیں کرتا۔ آہ اس کے بھاگنے کے بعد اب ان بزرگوار کی چھڑی کسی کام نہیں آرہی۔ چنتا منی کی پیشانی پر ایک داغ ہے۔ ایک بار وہ چھت پر کھڑا ایک لڑکی کو گھور رہا تھا۔ لڑکی مذکورہ نے جواباً ایک اینٹ دے ماری۔ اگرچہ چنتا منی نے اس خشت محبت کا ذکر کسی سے نہیں کیا مگر بعد میں اس ناشائستہ لڑکی نے اپنی سہیلیوں سے ذکر کردیا تو بات پھیل گئی اور اس ڈاکٹر تک بھی جاپہنچی جس نے علاج کا بل ایک دم یہ کہہ کر بڑھا دیا کہ اینٹ کا زخم زیادہ خطرناک ہوتا ہے۔ چنتا منی کے جسم کے باقی حصے صحیح سلامت ہیں۔ وہ ایک مضبوط الجثہ نوجوان ہے۔ غلہ کی بوری اٹھا کر تین میل تک چل سکتا ہے۔ ممکن ہے وہ اس وقت بھی کسی غلہ منڈی میں بوریاں اٹھانے کا کام کر رہا ہو اور منڈی کے بیوپاری اسے نہایت قلیل اجرت دے رہے ہوں۔ کیونکہ چنتا منی کو بھاؤ تاؤ کرنا نہیں آتا۔ اسے کچھ بھی نہیں آتا۔ سوائے خاموش رہنے کے۔ سوائے ستم سہنے کے۔ مگر میں بیوپاریوں کو مشورہ دوں گا کہ وہ اس ستم پسندی کا زیادہ استحصال نہ کریں، ورنہ وہ ان کے ہاں سے بھی بھاگ جائے گا۔ کیونکہ بھاگنے کے لیے اس کے پاس پاؤں موجود ہیں۔ چنتا منی کی زبان کام نہیں کرتی، پاؤں کام کرتے ہیں۔ چنتا منی کیوں بھاگا؟ اس کے متعلق مؤرخین کی آراء میں شدید اختلاف پایا جاتا ہے۔ والد محترم یعنی ابوالچنتا منی کا خیال ہے کہ لڑکا شادی کا خواہش مند تھا مگر اسے دور دور تک شادی کے کوئی آثار دکھائی نہیں دیتے تھے۔ مگر عم الچنتا منی یعنی چچا جان اس رائے سے اتفاق نہیں کرتے۔۔۔ وہ کہتے ہیں کہ چنتا سرے سے شادی سسٹم کے ہی خلاف تھا اور برہم چریہ میں یقین رکھتا تھا۔ اس کے علاوہ وہ ایک ذمہ دارانہ سوجھ بوجھ کا مالک تھا۔ وہ جانتا تھا کہ اس کی دو بہنیں ابھی تک کنواری بیٹھی ہیں۔ یعنی برہم چریہ کے لیے اس کے پاس ٹھوس وجہ موجود تھی۔۔۔ تیسرے مؤرخ ام الچنتا منی یعنی والدہ محترمہ کی رائے چچا جان سے کسی حد تک ملتی ہے، صرف اس ترمیم کے ساتھ کہ بہو (یعنی میری زوجہ) نے ہی اسے یہاں سے فرار ہونے میں مدد دی ہے۔ خود بہو بھی اس قسم کی ایک الگ رائے رکھتی ہے۔ یعنی جو ساس کہے اس کے الٹ۔ قارئین! مجھے انتہائی افسوس ہے کہ چنتا منی کی خاطر مجھے اپنے کنبہ کی اندرونی حالت ظاہر کرنا پڑی اور باعزت کنبے کے لیے یہ ڈوب مرنے کا مقام ہے۔ لیکن پورا پس منظر دیے بغیر چنتا منی کی تلاش ناممکن ہے، بہرکیف مؤرخین کے ان شدید اختلافات کی موجودگی میں وثوق سے کہنا ناممکن ہے کہ چنتامنی کیوں بھاگا؟ بیکاری، بیزاری، کنوارپن، کند ذہنی، پٹائی، ڈیموکریسی، صنعتی ارتقا، برہم چریہ، قربانی، بے وقوفی۔۔۔ ان میں سے کوئی ایک وجہ بھی ہوسکتی ہے یا ساری وجہیں بھی ہوسکتی ہیں۔ شاید چنتا منی ان تمام وجہوں کو اپنے ذہن میں پالتا رہا، پالتا رہا اور اس دن یہ تمام وجہیں منزل مقصود کو پہنچ گئیں جب اچانک دو سو رپے اس کے ہاتھ لگ گئے۔ یہ دو سورپے میرے ایک دوست کی امانت تھے اور اب اس نے مجھ پر مقدمہ کر رکھا ہے۔ عزیز چنتا منی کی تلاش میں ہم نے کوئی کسر نہیں اٹھارکھی۔ ریلوے اسٹیشنوں پر ڈھونڈا، جیل خانے چھانے، جوئے خانوں میں گئے، فلم کمپنیوں سے پوچھا۔ میری ماں درختوں سے پوچھتی پھری۔ والد محترم نے مختلف ریل گاڑیوں پر سفر کیا لیکن چنتا منی جیسے ایک خدا تھا کہ کہیں نہیں ملا۔ (ممتاز اردو ادیب اور معروف مزاح نگار فکر تونسوی کی ایک شگفتہ تحریر)",entertainment
21,نور جہاں اور پاؤ بھر اچار,https://urdu.arynews.tv/singer-noor-jehan-saadat-hasan/,"سعادت حسن منٹو جیسے بڑے قلم کار نے کئی سال قبل اپنے وقت کی ایک بڑی گلوکارہ اور اداکارہ نور جہاں پر یہ مضمون لکھا تھا۔ اس میں منٹو نے نور جہاں کے فن اور ان کی شخصیت سے متعلق اپنے خیالات کا اظہار کرتے ہوئے کچھ دل چسپ باتیں بھی لکھی ہیں۔ مثلاً‌ وہ بتاتے ہیں کہ گلوکارہ اپنی آواز کے بگڑنے اور گلے کے خراب ہونے کا خیال کیے بغیر کھانے پینے میں کوئی احتیاط نہیں کرتی تھیں۔ منٹو نے ملکۂ ترنّم نور جہاں کے بارے میں لکھا: میں نے شاید پہلی مرتبہ نور جہاں کو فلم ’’خاندان‘‘ میں دیکھا تھا۔ ’نور جہاں‘ ان دنوں فلم بین لوگوں کے لئے ایک فتنہ تھی، قیامت تھی۔ لیکن مجھے اس کی شکل و صورت میں ایسی کوئی چیز نظر نہ آئی۔ ایک فقط اس کی آواز قیامت خیز تھی۔ سہگل کے بعد، میں نور جہاں کے گلے سے متاثر ہوا۔ اتنی صاف و شفاف آواز، مرکیاں اتنی واضح، کھرج اتنا ہموار، پنچم اتنا نوکیلا! میں نے سوچا، اگر یہ لڑکی چاہے تو گھنٹوں ایک سُر پر کھڑی رہ سکتی ہے، اسی طرح، جس طرح بازی گر تنے ہوئے رسہ پر بغیر کسی لغزش کے کھڑے رہتے ہیں۔ نور جہاں کی آواز میں اب وہ لوچ، وہ رس، وہ بچپنا اور وہ معصومیت نہیں رہی، جو کہ اس کے گلے کی امتیازی خصوصیت تھی۔ لیکن پھر بھی نور جہاں، نورجہاں ہے۔ گو لتا منگیشکر کی آواز کا جادو آج کل ہر جگہ چل رہا ہے۔ اگر کبھی نور جہاں کی آواز فضا میں بلند ہو تو کان اس سے بے اعتنائی نہیں برت سکتے۔ نور جہاں کے متعلق بہت کم آدمی جانتے ہیں کہ وہ راگ ودیا اتنا ہی جانتی ہے جتنا کہ کوئی استاد۔ وہ ٹھمری گاتی ہے، خیال گاتی ہے، دھرپد گاتی ہے، اور ایسا گاتی ہے کہ گانے کا حق ادا کرتی ہے۔ موسیقی کی تعلیم تو اس نے یقیناً حاصل کی تھی کہ وہ ایسے گھرانے میں پیدا ہوئی، جہاں کا ماحول ہی ایسا تھا۔ لیکن ایک چیز خداداد بھی ہوتی ہے۔ موسیقی کے علم سے کسی کا سینہ معمور ہو، مگر گلے میں رس نہ ہو تو آپ سمجھ سکتے ہیں کہ خالی خولی علم سننے والوں پر کیا اثر کرسکے گا۔ نور جہاں کے پاس علم بھی تھا اور وہ خداداد چیز بھی کہ جسے گلا کہتے ہیں۔ یہ دونوں چیزیں مل جائیں تو قیامت کا برپا ہونا لازمی ہے۔ میں یہاں آپ کے لیے ایک دل چسپ بات بتاؤں کہ وہ لوگ جن پر خدا کی مہربانی ہوتی ہے، وہ اس سے ناجائز فائدہ بھی اٹھاتے ہیں۔ میرا مطلب ابھی آپ پر واضح ہو جائے گا۔ چاہیے تو یہ کہ جو چیز خدا نے عطا کی ہو، اس کی حفاظت کی جائے، تاکہ وہ مسخ نہ ہو۔ لیکن میں نے اکثر دیکھا ہے کہ لوگ ان کی پروا نہیں کرتے۔ بلکہ غیر شعوری یا شعوری طور پرپوری کوشش کرتے ہیں کہ وہ تباہ و برباد ہو جائے۔ شراب گلے کے لئے سخت غیر مفید ہے لیکن سہگل مرحوم ساری عمر بلا نوشی کرتے رہے۔ کھٹی اور تیل کی چیزیں گلے کے لئے تباہ کن ہیں، یہ کون نہیں جانتا؟ مگر نور جہاں پاؤ پاؤ بھر تیل کا اچار کھا جاتی ہے۔ اور لطف کی بات یہ ہے کہ جب اسے فلم کے لئے گانا ہوتا ہے تو وہ خاص اہتمام سے پاؤ بھر اچار کھائے گی، اس کے بعد برف کا پانی پیے گی، پھر مائیکرو فون کے پاس جائے گی۔ اس کا کہنا یہ ہے کہ ’’اس طرح آواز نکھر جاتی ہے۔‘‘ یوں آواز کیونکر نکھرتی ہے، گلا کیسے صاف ہوتا ہے، اس کے متعلق نور جہاں ہی بہتر جانتی ہے۔ یوں میں نے اشوک کمار کو بھی برف استعمال کرتے دیکھا ہے کہ جب اسے گانے کی صدا بندی کرانا ہوتی ہے وہ سارا وقت برف کے ٹکڑے چباتا رہتا ہے۔ جب تک ریکارڈ زندہ ہیں، سہگل مرحوم کی آواز کبھی نہیں مرسکتی۔ اسی طرح نور جہاں کی آواز بھی ایک عرصے تک زندہ رہے گی اور آنے والی نسلوں کے کانوں میں اپنا شہد ٹپکاتی رہے گی۔",entertainment
22,اندو رانی اور سروجنی کی کہانی جنھیں مقروض باپ نے فلم میں کام کرنے کی اجازت دی,https://urdu.arynews.tv/indurani-and-sarojini-story-film-industry/,"متحدہ ہندوستان میں پہلی بولتی فلم بنانے والے اردشیر ایرانی تھے اور اس کی فلم کا نام تھا عالم آراء۔ یہ مارچ 1931 کی بات ہے اور پھر بمبئی، کلکتہ اور لاہور کے فلمی مراکز میں بولتی فلمیں بنانے کا گویا ایک مقابلہ شروع ہوگیا۔ اس دور میں کئی نئے چہرے بھی پردۂ سیمیں پر جلوہ گر ہوئے اور کام یابیاں سمیٹیں۔ ان میں دو بہنیں اندو رانی اور سروجنی بھی شامل تھیں۔ اُس دور میں انگریزی کلچر سے متأثر گھرانوں‌ کو چھوڑ کر اکثریت خواہ مسلمان ہوں، ہندو یا سکھ اور عیسائی فلم میں‌ کام کرنے کو معیوب سمجھتے تھے۔ عشرت جہاں اور اس کی بڑی بہن روشن جہاں‌ اسی ہندوستانی معاشرے کا حصّہ تھیں جس میں‌ لڑکوں‌ کا بھی فلمی دنیا میں قدم رکھنا آسان نہیں تھا، اور ان حالات میں عام اور روایتی گھرانوں کی لڑکیاں تو اس کا تصور بھی نہیں کرسکتی تھیں۔ لیکن ان کی والدہ منور جہاں ایک ایسے گھرانے کی عورت تھیں جہاں انھیں لڑکی ہونے کے باوجود تعلیم بھی دلوائی گئی اور انھوں نے ملازمت بھی کی۔ اس کے باوجود ان کی بیٹیوں کا فلم میں کام کرنا اتنا آسان نہیں‌ تھا۔ یہ اُس وقت ہوا جب والد شیخ امام الدّین کو مالی مشکلات نے گھیر لیا اور وہ مقروض ہوگئے۔ تب وہ اپنی بیٹیوں کو فلم میں کام دلوانے کی غرض سے خود پُونا لے گئے۔ شیخ صاحب کی سات اولادیں تھیں۔ وہ دہلی کے ایک متوسط گھرانے کے فرد تھے جس میں‌ عشرت جہاں نے 1922ء میں‌ آنکھ کھولی۔ روشن جہاں اس سے بڑی تھی۔ ان دونوں کی والدہ منوّر جہاں ہندوستان کے مشہور حاذق طبیب اور علمی شخصیت حکیم اجمل خان کے اسکول کی اوّلین طالبات میں سے ایک تھیں۔ وہ ایک معالج کی حیثیت سے دو شاہی ریاستوں میں کام کرکے اپنے کنبے کی کفالت کرتی رہیں۔ جب کہ شیخ امام الدّین کو جوا کھیلنے کا شوق منہگا پڑ گیا۔ وہ مقروض ہوگئے تھے۔ ایک روز انھیں معلوم ہوا کہ ان کی بیٹی روشن جہاں نے ایک فلم اسٹوڈیو‌ سے خط کتابت کی ہے اور انھیں مثبت جواب ملا ہے۔ ان کی بیٹی روشن جہاں نے فلم میں کام کرنے کی خواہش کا اظہار کرتے ہوئے سرسوتی فلم اسٹوڈیو کو اپنے مکتوب کے ساتھ اپنی ایک تصویر بھیجی تھی۔ وہاں سے انھیں 300 روپے ماہانہ کی نوکری کی پیشکش کی گئی۔ والد نے پہلے تو اپنی بیٹی کو اس جرأت پر خوب مارا اور بڑی درگت بنائی۔ مگر پھر خیال آیا کہ بیٹیوں کی کمائی سے وہ قرض سے نجات پاسکتے ہیں۔ وہ عشرت جہاں اور روشن جہاں کے ساتھ پونا پہنچ گئے جہاں فلم ساز ایسے خوب صورت چہروں کی تلاش میں رہتے تھے جو اردو یا ہندی روانی سے بول سکتے تھے۔ ان بہنوں کو دادا صاحب ٹورن کی کمپنی بنام سرسوتی سینیٹون میں کام مل گیا اور عشرت جہاں کو اندو رانی جب کہ اس کی بہن روشن جہاں کو سروجنی کے نام سے بڑے پردے پر متعارف کروایا گیا۔ ان کو حسبِ وعدہ ماہانہ 300 روپے تنخواہ ملنے لگی۔ والد نے کمپنی سے تین ماہ کی پیشگی رقم لی اور دہلی لوٹ گئے۔ اندو رانی اور سروجنی کو اس نئے شہر میں ان کی نانی کا سہارے چھوڑا گیا تھا۔ پونا میں قیام کے دوران ان بہنوں کے ایک فلمی اداکار وسنت راؤ پہلوان کے ساتھ اچھے مراسم ہو گئے۔ وہ اسے ’’چاچا جی‘‘ کہتی تھیں۔ بطور اداکارہ اندو رانی نے پونا میں‌ رہتے ہوئے سب سے پہلے ساوتری نامی مراٹھی فلم میں ایک چھوٹی بہن کا معمولی کردار ادا کیا۔ بدقسمتی سے یہ مراٹھی فلم فلاپ ہوگئی اور دادا صاحب تورنے کا اسٹوڈیو بند ہوگیا۔ اب ان بہنوں نے بمبئی شفٹ ہونے کا فیصلہ کیا۔ وسنت راؤ پہلوان کے مشورے سے انھوں نے بمبئی میں ایک ہندو کالونی میں فلیٹ کرایہ پر لیا اور یہاں 30 کی دہائی میں اندو رانی نے فدا وطن، پرتیما، بلڈاگ اور انصاف جیسی فلموں میں کام کیا۔ اسی زمانے میں اندو رانی کو ساتھی اداکار پریم ادیب سے محبت ہوگئی۔ لیکن وہ شادی کے لیے اپنے خاندان کی مخالفت مول لینے کی ہمّت نہ کرسکا تو اداکارہ نے اس سے دوری اختیار کرلی۔ بمبئی میں قیام کے دوران کئی پروڈیوسر ان بہنوں کے پاس آئے جن میں وی شانتا رام بھی شامل تھے۔ وی شانتا رام نے اندو رانی کو 300 روپے ماہانہ پر نوکری دینے کو کہا تو اداکارہ نے اپنی بہن یعنی سروجنی اور اپنے چاچا جی کے لیے بھی کام مانگا۔ شانتا رام نے اس کی بہن سروجنی کے لیے تو رضامندی ظاہر کی لیکن وسنت راؤ پہلوان کو قبول نہ کیا۔ اس لیے یہ سلسلہ آگے نہیں‌ بڑھ سکا۔ پہلوان اس کے فوراً بعد بمبئی سے چلے گئے۔ ایک روز نام ور فلم ساز سہراب مودی اور کیکی مودی ان کے گھر آئے۔ سہراب مودی نے اندو رانی اور اس کی بہن سروجنی کو 450 روپے ماہانہ تنخواہ دینے کا وعدہ کیا اور یوں وہ ان کے اسٹوڈیو پہنچ گئیں جس کا نام منروا مووی ٹون تھا۔ ابھی یہ سلسلہ شروع ہی ہوا تھا کہ موہن پکچرز کے رمنک لال شاہ اور ان کے دوست نانا بھائی بھٹ نے بھی ان اداکاراؤں سے رابطہ کیا۔ رمنک لال سے معاملہ 500 روپے تنخواہ پر طے پایا اور اس طرح 1938ء سے دونوں بہنیں رمنک لال شاہ کے ساتھ کام کرنے لگیں۔ سروجنی نے لگ بھگ دو درجن فلموں‌ میں کام کیا۔ اس کی چھوٹی بہن اندو رانی نے بھی مرکزی اور سائڈ ہیروئن کے رول بہت عمدگی سے نبھائے۔ 1939ء میں اندو رانی نے رمنک لال شاہ سے خفیہ شادی کرلی تھی۔ وہ 17 برس کی تھی۔ جب کہ سروجنی نے موہن پکچرز کے مرکزی ہدایت کار نانو بھائی وکیل سے شادی کر کے اپنا گھر بسا لیا۔ 1943ء کے بعد ان کا فلمی سفر جیسے تھم گیا تھا۔ 1949ء میں ان کی آخری فلم ریلیز ہوئی اور پھر ان بہنوں کو مزید کام نہیں ملا۔ لیکن جب تک وہ فلموں سے خاصا پیسا بنا چکی تھیں۔ اندو رانی اور سروجنی نے تین فلموں میں ایک ساتھ کام کیا تھا، اور یہ جادوئی کنگن (1940)، حاتم طائی کی بیٹی اور تاج محل تھیں۔ اندو رانی نے اپنے دور کے کئی مشہور ہیروز کے ساتھ کام کیا، جن میں پریم ادیب، جینت، جیون، یعقوب، مبارک، سشیل کمار، یوسف آفندی، نذیر وغیرہ شامل ہیں۔ رمنک لال شاہ اور اندو رانی دونوں بہت فیاض اور تعاون کرنے والے انسان تھے۔ ان کے چھے بچّے تھے۔ رمنک لال شاہ کا انتقال 1973 میں ہوا۔ اندو رانی امریکا منتقل ہو گئیں اور وہیں اپنے بیٹوں کے ساتھ باقی عمر کاٹ دی۔ اندو رانی 17 فروری 2012 کو انتقال کرگئی تھیں۔ ان کی تدفین کیلیفورنیا کے ایک قصبے میں کی گئی۔ (تلخیص و ترجمہ)",entertainment
23,تذکرہ مجازؔ کا جس کے نام پر لڑکیاں قرعے ڈالتی تھیں!,https://urdu.arynews.tv/majaz-lakhnawi-karachi-mushaira/,"یہ مجازؔ کا تذکرہ ہے، وہ مجاز جس کا کلام ہندوستان بھر میں مقبول تھا اور خاص طور پر نوجوان لڑکے لڑکیاں جس کے اشعار جھوم جھوم کر پڑھا کرتے تھے۔ مجاز کی نظموں میں جذبات کی شدّت اور ایسا والہانہ پن تھا جس نے ہر خاص و عام کو متاثر کیا۔ شاعر اسرارُ الحق مجازؔ کی نظم ’آوارہ‘ نے اپنے دور میں سبھی کو چونکا دیا تھا۔ یہ نظم بہت مقبول ہوئی اور ہر باذوق کی زبان پر جاری ہوگئی تھی۔ مجاز کو شراب نے اتنا خراب کیا کہ عین جوانی میں اس دنیا سے رخصت ہوگئے۔ وہ اردو شاعری کے آسمان پر گویا لمحوں کے لیے چمکے اور پھر ہمیشہ کے لیے سب کی نظروں سے اوجھل ہوگئے۔ معروف ادیب مجتبیٰ حسین کی مجاز سے آخری ملاقات کراچی میں ہوئی جہاں مجاز مشاعرہ پڑھنے آئے تھے۔ اس وقت وہ ہڈیوں کا ڈھانچا ہوگئے تھے۔ شراب نے انھیں برباد کردیا تھا۔ لکھنؤ میں انتقال کرنے والے مجاز کا خاکہ مجبتیٰ حسین کی کتاب نیم رُخ میں شامل ہے۔ مجبتیٰ حسین لکھتے ہیں: بارے مجاز ڈائس پر آئے۔ انہوں نے ""اعتراف” سنانی شروع کی۔ وہ پڑھ نہیں پا رہے تھے۔ ان کی سانس بار بار ٹوٹ جاتی اور وہ رک جاتے۔ انہیں مستقل کھانسی آ رہی تھی اور وہ ہر جھٹکے کے ساتھ سینہ تھام لیتے۔ طلبہ کا مجمع کچھ بے چین اور بے کیف ہوا جا رہا تھا۔ بعض گوشوں سے ہوٹنگ بھی شروع ہو چکی تھی۔ مگر مجاز سامعین کی اکتاہٹ سے بے خبر ہو کر پڑھے جا رہے تھے: خاک میں آہ ملائی ہے جوانی میں نےشعلہ زاروں میں جلائی ہے جوانی میں نےشہر خوباں میں گنوائی ہے جوانی میں نےخواب گاہوں میں جگائی ہے جوانی میں نے ان کی آواز میں ایک عجیب حزن آ گیا تھا۔ مجاز اپنی بربادی کا مرقع بنے ہوئے نظم پڑھ رہے تھے۔ ان کی لے جس کا سلسلہ کبھی ٹوٹتا نہیں تھا، بیچ میں ٹوٹ ٹوٹ جاتی تھی۔ مگر اس ٹوٹ جانے میں بھی ایک کیفیت تھی۔ ایک عظیم شکست و ریخت کا تاثر تھا۔ رفتہ رفتہ مجمع کی ہنسی رک گئی۔ اور خاموشی چھا گئی۔ دفعتاً میرے پاس بیٹھے ہوئے ایک طالب علم نے دوسرے سے پوچھا ’یہ کون شاعر ہے۔‘ معلوم نہیں اس نے کیا جواب دیا۔ کیا جانے اسے بھی معلوم ہو یا نہ رہا ہو۔ میں اس سوال کے بعد کچھ اور نہیں سن سکا۔ زمانہ اتنا بدل گیا ہے، اس کا احساس مجھے اس وقت ہوا۔ جس مجاز کے نام پر بقول عصمت چغتائی، لڑکیاں قرعے ڈالتی تھیں۔ جس کے نام کی قسمیں کھائی جاتی تھیں۔ آج اسے ایک درس گاہ کی ادبی محفل میں طالب علم جانتے بھی نہیں۔ اس کے بعد میں مجاز سے کبھی نہیں مل سکا۔",entertainment
24,کالج میں ادیب فاضل کی ایک کلاس,https://urdu.arynews.tv/sufi-tabassum-and-bokhari-sb/,"اردو ادب میں صوفی غلام مصطفی تبسم ادیب اور شاعر کی حیثیت سے خاص پہچان رکھتے ہیں۔ وہ اردو، پنجابی اور فارسی کے شاعر تھے اور اصنافِ نظم و نثر میں اپنی تخلیقات کی بدولت ممتاز ہوئے۔ صوفی صاحب ہمہ جہت شخصیت تھے اور تدریس کے ساتھ ان کے ادبی مشاغل میں ڈرامہ نگاری، بچّوں کے لیے نظمیں لکھنا، تراجم کرنا بھی شامل رہا۔ صوفی غلام مصطفیٰ تبسم کو تعلیمی ادارے میں اردو کے ایک بڑے مزاح نگار اور پروفیسر، احمد شاہ المعروف پطرس بخاری کا ساتھ بھی نصیب ہوا۔ ان شخصیات نے تخلیقی کاموں اور ادبی سرگرمیوں کے ساتھ تعلیم و تربیت کے حوالے سے بھی اپنے فرائض اور ذمہ داریاں خلوصِ‌ نیّت سے انجام دیں۔ یہ پارہ اسی کی ایک جھلک دکھاتا ہے جو صوفی صاحب کے ایک مضمون سے لیا گیا ہے۔ ملاحظہ کیجیے: ۱۹۴۸ء کی بات ہے، شام کا وقت تھا۔ پروفیسر بخاری اور میں بیٹھے کالج کی باتیں کررہے تھے۔ میں نے کالج کی تدریسی اور ادبی سرگرمیوں کے سلسلے میں کچھ تجویزیں پیش کیں۔ ہنس کر بولے،’’صوفی! یہ تو شعر ہوئے۔ تم نے سنائے اور میں نے سن کر داد دی۔‘‘ میں چپ ہوگیا۔ کچھ وقفے کے بعد بولے، ’’سنو!‘‘ تم استاد ہو، اور میں کالج کا پرنسپل۔ ہمارا کام اس درس گاہ کے نظم و نسق کو عملی طور پر آگے بڑھانا ہے۔ میرے نزدیک وہ تجاوز جو عملی صورت میں نہیں آتی، خواہ وہ آسمان ہی سے کیوں نہ نازل ہوئی ہو، محض ذہنی عیاشی ہے اور میں ذہنی عیاشیوں میں شعروں اور دوستانہ خوش گپیوں کو ہمیشہ ترجیح دیتا ہوں۔‘‘  میں نے مرزا بیدل کی ایک غزل جو اسی روز پڑھی تھی سنائی شروع کر دی۔ رات کچھ بے چینی سی رہی۔ ایک مدر سے کالج میں اردو کی تدریس شبانہ جاری کرنے کا ارادہ تھا۔ صبح ہوتے ہی میں نے ’’ادیب فاضل کلاس‘‘ کی تدریس کا ایک مکمل ’’پیش نامہ‘‘ مرتب کرلیا، اور اس کی تین نقلیں بھی تیار کردیں۔ شام کو یہ مسل بغل میں دبائے بخاری صاحب کے مکان پر پہنچا۔ یانہوں نے پوچھا، ’’ضلع کچہری سے آئے ہو؟‘‘ میں نے کہا، ’’گھر سے آرہا ہوں۔‘‘ ’’تو یہ پلندہ کیسا ہے؟‘‘ ’’میرے ذاتی کاغذات ہیں۔‘‘ ’’ٹھیک، بیٹھو‘‘ ان دنوں پرنسپل کے مکان میں سرکاری کاغذات کا داخلہ ممنوع تھا۔ ایک آدھ ادھر ادھر کی بات کرنے کے بعد میں جھجکتے جھجکتے اپنا تجویز کلام سنانا شروع کیا۔ میں نے کہا ’’عام شائقین کے لئے اردو کی اعلیٰ تدریس کا کوئی خاطر خواہ انتظام نہیں۔ ارادہ ہے کالج میں ادیب فاضل کی ایک کلاس شام کو جاری کی جائے۔ اس کلاس کے جملہ نظم و نسق، ترتیب و تدوین اور درس کا کفیل کالج ہی ہو۔‘‘ حسب معمول کہنے لگے، ’’یہ طرحیہ اشعار ہیں؟‘‘ میں نے کہ، ’’جی ہاں۔ مطلع سنا چکا ہوں، پوری غزل یہ رہی۔‘‘ یہ کہہ کر میں نے کاغذات کا پلندہ ان کے ہاتھ میں دے دیا۔ وہ اسے پڑھتے جاتے اور ان کا چہرہ خوشی اور مسرت سے تمتماجاتا تھا۔ درمیان میں کہیں کہیں وہ کچھ سوال بھی پوچھتے جاتے۔ میں جواب دیتا اور کہتا، ’’آپ سارا مسودہ پڑھ لیں آپ کو معلوم ہوجائے گا۔‘‘ کاغذات ختم ہوئے تو بولے، ’’ہوں… گویا میں بھی پڑھاؤں گا۔‘‘ میں نے کہا، ’’آپ فقط پرنسپل ہی نہیں، استاد بھی ہیں۔‘‘ ’’کیوں نہیں۔‘‘ اسں کے بعد انہوں نے ایک سگرٹ سلگایا، جس کا دھواں تھوڑے ہی وقفے میں برآمدے کے ہر گوشے میں لہرارہا تھا۔ شام کا کھانا کھانے کے بعد وہ موٹر کار میں بیٹھ کر شہر میں گھومنے لگے۔ جہاں جاتے اسی غزل کی تلاوت ہوتی اور پڑھنے کے ساتھ ہی اس طرح داد بھی دیتے کہ دوسروں کے منہ سے بے ساختہ واہ نکل جاتی۔ اہلِ فکر حضرات اور مشفق احباب سب نے اسے سراہا۔ اس تبلیغی اعلان اور نشری پرچار میں آدھی رات گزر گئی۔ صبح کو یہ بات لاہور کی گلی گلی کوچے میں گشت لگارہی تھی۔ ایک ہفتہ کے اندر تمام ضروری مراحل طے ہوگئے۔ محکمانہ اجازت، اشتہار و اعلان اور درخواستوں کی طلبی، امیدواروں کی پیشی، داخلہ اور پڑھائی۔ پروفیسر بخاری اپنے روزمرّہ مشاغل میں خواہ وہ فرائضِ منصبی سے تعلق رکھتے ہوں یا نجی ہوں ایسے ہی مستعدی سے کام لیتے تھے۔ زندگی میں ان کی کام یابی کا سب سے بڑا راز یہی ہے۔",entertainment
25,معاشرہ سازی کی جعلی اور مجنونانہ کوشش,https://urdu.arynews.tv/pitras-bukhari-and-urdu-writers/,"پروفیسر احمد شاہ بخاری نے اردو زبان و ادب میں ’پطرس بخاری‘ کے قلمی نام سے خوب لکھا اور بطور مزاح نگار اس قلمی نام سے ان کی منفرد پہچان بنی۔ علمی و ادبی حلقے اور باذوق قارئین انھیں اسی نام سے یاد کرتے ہیں۔ پطرس بخاری کی ہمہ گیر شخصیت کا تعارف بیک وقت مزاح نگار، نقّاد، مترجم، صحافی، براڈ کاسٹر، ایک ماہرِ تعلیم، اور سفارت کار کے طور پر ہم سے ہوتا ہے۔ پطرس بخاری کی اپنے دور کے ادب، ادبی سرگرمیوں اور اہلِ قلم کی بعض کم زوریوں پر نظر رہی۔ اس کا اندازہ ان کے ایک انگریزی مقالہ سے ہوتا ہے۔ یہ مقالہ پطرس مرحوم نے ۱۹۴۵ء میں پی ای این کے جے پور میں منعقدہ سالانہ اجلاس میں پڑھا تھا۔ اس میں ان کا موضوع اردو ادب کا جدید دور یعنی اقبال کے فوراً بعد کا زمانہ تھا۔ مظفر علی سیّد نے اس کا ترجمہ کیا تھا جو ہم یہاں نقل کررہے ہیں۔ ملاحظہ کیجیے: ہمارا ادیب اپنے آپ کو ایک نئے معاشرے میں گھرا ہوا دیکھتا ہے۔ یہ معاشرہ اس کے فہم و بصیرت کی حدوں سے بڑھ کر وسیع اور پیچیدہ ہوتا چلا جاتا ہے۔ ایسا معاشرہ اس کے اسلاف کے تجربے اور مشاہدے سے ماورا ہے۔ اور اسی وسیع و عریض حقیقت سے اس کو موافقت پیدا کرنا ہے تاکہ تکمیل اور استحکام حاصل ہو۔ جب تک یہ موافقت پوری نہیں ہوتی۔ وہ بڑے پُر جوش اضطراب کے ساتھ کسی نہ کسی طرز کی محفل بنا کے بیٹھ جائے۔ اسی اضطراب کی وجہ سے اس زمانے کے اکثر ادیب ایک نہ ایک انجمن یا حلقے سے وابستہ ہو گئے ہیں اور ایک دوسرے کے تصانیف پر دیباچے اور پیش لفظ لکھتے رہتے ہیں۔ آج سے پہلے شاید ہی کبھی ہمارے ادیبوں نے ایک دوسرے کا ہاتھ پکڑنے، محفلیں، انجمنیں اور حلقے بنانے کی ضرورت محسوس کی ہو۔ یہ ادارے کتنی ہی سنجیدگی اور خلوص سے کیوں نہ وجود میں آئے ہوں، معاشرہ سازی کی جعلی اور مجنونانہ کوششوں کا نتیجہ ہے۔ اور ادیب کو ان آوارگیوں اور سیاحتوں کی قیمت اپنے تخلیقی جوہر سے ادا کرنی پڑتی ہے۔ ان غیر واضح قسم کی حرکتوں سے اس کا مدعا یہ ہے کہ زندگی کے ’’کل‘‘ کو پا لے اور چونکہ برونِ خانہ سے اس کا ربط قائم نہیں ہوا، اس کو درونِ خانہ میں تلاش و تجسس سے کام لینا پڑتا ہے۔ مگر اس تلاش کے دوران میں زندگی کا کاروبار ملتوی ہوتا رہتا ہے اور جب تک کوئی زرخیز زمین ملے۔ زندگی کا رس خشک ہو جاتا ہے۔",entertainment
26,ڈبیا اور قوام کی ڈبچی!,https://urdu.arynews.tv/intezar-hussain-book-passage/,"یہ اردو ادب کی مایہ ناز شخصیت ڈاکٹر جمیل جالبی کا تذکرہ ہے جنھوں نے کئی اصناف میں طبع آزمائی کی اور اردو ادب کو اپنی تصانیف سے مالا مال کیا۔ ادبیاتِ اردو میں انھیں ایک محقق، نقاد، ادبی مؤرخ، مترجم، لغت نویس اور بچوں کے ادیب کی حیثیت سے جانا جاتا ہے۔ جالبی صاحب کا یہ تذکرہ انتظار حسین کے قلم کی نوک سے نکلا ہے جو اردو کے ایک مشہور ادیب اور نقاد تھے۔ انتظار حسین پہلے پاکستانی قلم کار تھے جن کا نام مین بکر پرائز کی فہرست میں شامل کیا گیا۔ آج دونوں‌ ہی شخصیات اس دنیا میں‌ نہیں ہیں۔ لیکن ان کی تصانیف اور بہت سی ادبی تحریریں ہم پڑھتے رہتے ہیں۔ انتظار حسین کی کتاب ‘چراغوں کا دھواں’ سے جمیل جالبی کے بارے میں یہ پارہ ملاحظہ کیجیے۔ انتظار حسین لکھتے ہیں، ""سلیم کو تو 1947ء میں جیسا چھوڑا تھا، اب بھی ویسا ہی پایا، مگر وہ جو اس ٹولی کا دوسرا جوان تھا، جمیل خان اور جس نے آگے چل کر جمیل جالبی کے نام سے اپنی محققی کا ڈنکا بجایا وہ کتنا بدل گیا تھا۔ ماشاء اللہ کیا قد نکالا تھا۔ جب میرٹھ میں دیکھا تھا، تو نام خدا ابھی شاید مسیں بھی نہیں بھیگی تھیں۔ چھریرا بدن، گوری رنگت، پتلے پتلے ہونٹ، ستواں ناک، جیسی اچھی صورت ویسا اجلا لباس۔ میرٹھ کالج کا نیا دانہ اور اب جو دیکھا، تو نقشہ کچھ سے کچھ ہو چکا تھا۔ لمبا قد، چوڑا چکلا بدن، چہرہ سرخ و سفید، کلے میں گلوری، ہونٹوں پر پان کی لالی، جیب میں پانوں کی ڈبیا اور قوام کی ڈبچی۔ کتنی جلدی مگر کسی شائستگی سے جیب سے یہ ڈبیاں نکلتی تھیں۔ ”ناصر صاحب پان لیجیے اور یہ قوام چکھیے۔“ ناصر کاظمی کو جمیل خاں کیا ملے، دونوں جہاں کی نعمت مل گئی۔ فوراً ہی مجھے اپنی رائے سے آگاہ کر دیا۔ ”یہ تمہارے جمیل صاحب آدمی شستہ ہیں۔“ پانوں کی اس ڈبیا اور قوام کی اس ڈبچی نے ہمارے بہنوئی شمشاد حسین کو بھی متاثر کیا۔ ”ارے میاں تمہارے دوستوں میں بس یہی ایک جوان کام کا ہے۔ باقی تو سب مجھے یوں ہی سے لگتے ہیں۔“",entertainment
27,”کھاٹ بُنا لو“ یا ”چارپائی بُنا لو؟“,https://urdu.arynews.tv/bahadur-shah-zafar-delhi/,"کتاب ‘لال قلعہ کی ایک جھلک’ کے مصنّف سید ناصر نذیر فراق دہلوی ہیں۔ وہ اردو کے ایک بڑے ادیب، شاعر اور انشا پرداز تھے۔ مذکورہ کتاب ان متعدد واقعات اور قصائص پر مبنی ہے جو مصنّف نے سن رکھے تھے۔ آخری مغل بادشاہ بہادر شاہ ظفر کے زمانے کی دلّی اور لال قلعے کے دل چسپ واقعات کے علاوہ اس کتاب سے ہمیں اس دور کے بعض سماجی رویوں اور شاہی خاندان کے حالات کے بارے میں معلوم ہوتا ہے۔ یہاں ہم اسی کتاب سے اُس دور میں زبان و بیان کے ضمن میں ایک دل چسپ واقعہ نقل کررہے ہیں۔ سید ناصر نذیر فراق دہلوی لکھتے ہیں: اکبرِ ثانی کے حضور میں پرچا گزرا کہ آج شاہ جہاں آباد میں شہر والوں نے کھٹ بُنوں کو خوب مارا پیٹا، کیوں کہ کھٹ بُنوں کا قاعدہ ہے کہ جب وہ شہر میں پھیری پھرنے آتے ہیں، تو آواز لگاتے ہیں، ”کھاٹ بُنا لو کھاٹ… کھاٹ بُنا لو کھاٹ!“ شہر والوں نے کہا نکلے تمہاری کھاٹ۔ یہ کیا بری فال منہ سے نکالتے ہو۔ پھر جو انہیں پیٹا تو پیٹتے پیٹتے جھلنگا بنا دیا اور اس ٹکسال باہر لفظ سے توبہ کروائی اور سمجھایا کہ بجائے کھاٹ بُنا لو کے چار پائی بُنا لو کہا کرو، چناں چہ جب سے اب تک کھاٹ بُنے، چارپائی بُنا لو ہی کہتے ہیں۔ اس تکلف و تنبیہہ اور تدبیر اور تدبر سے اردو معلیٰ کو سنوارا گیا ہے۔ اور جگہ اردو کو چار چاند نہیں لگ سکتے۔ ان کھٹ بُنوں کی ایک صفت قابلِ رشک ہے کہ شاہ جہاں کے عہد سے آج تک ان کا کسی قسم کا مقدمہ عدالتِ شاہی میں نہیں آیا۔ ان کا سرگروہ جو چوہدری کہلاتا ہے، وہی چُکا دیتا ہے۔",entertainment
28,باغی سپارٹیکس اور کمیونسٹ ہاورڈ فاسٹ,https://urdu.arynews.tv/american-novelist-and-play-writer-howard-fast/,"دنیا کی تاریخ کا ایک غلام آج ایک باغی سپارٹیکس کے نام سے نہ صرف زندہ ہے بلکہ یہ ظلم اور جبر کے خلاف بغاوت اور آخری سانس تک لڑائی کا استعارہ بن چکا ہے ہاورڈ فاسٹ نے بھی اپنا شاہ کار ناول بعنوان سپارٹیکس ایک قید خانے میں ہی لکھا تھا وہ بھی اپنے نظریے کی بنیاد پر حقوق کی جنگ لڑنے والا قلم کار تھا شہرۂ آفاق باغی سپارٹیکس قبلِ مسیح کا ایک ایسا کردار ہے جس نے رومی سلطنت کو ہلا کر رکھ دیا تھا۔ محققین کے مطابق جب دنیا رومن بادشاہت کا عروج دیکھ رہی تھی، تب سپارٹیکس نے آنکھ کھولی تھی۔ اس دور میں انسانوں کو غلام بنا کر رکھنے کا رواج تھا اور ان سے جبری مشقت لی جاتی تھی۔ ظلم و ستم عام تھا اور آقا اپنے ان غلاموں کے ساتھ ہر قسم کا غیر انسانی سلوک کرسکتے تھے اور کرتے تھے۔ معمولی خطا پر ان سے مار پیٹ اور ان کا قتل بھی کر دیا جاتا تھا۔ سپارٹیکس بھی نوعمری میں غلام بن کر سلطنتِ روم کے بادشاہ اور امراء کی بطور گلیڈی ایٹر (انسانوں کی لڑائی) خوشی کا سامان کرنے لگا تھا۔ وہ جسمانی طور پر مضبوط اور بلند قامت غلام تھا۔ گلیڈی ایٹرز کے کھیل میں دو غلام اس وقت تک آپس میں لڑتے تھے جب تک ان میں سے ایک دوسرے کو پچھاڑ کر اس کی گردن نہ مار دے۔ ان کا خون بہتے، انھیں تڑپتے اور درد کی شدت سے چیختے چلاّتے دیکھ کر ان امراء کو راحت ملتی تھی اور یہ سب ان کے لیے محض ایک تماشا تھا۔ سپارٹیکس نے پا بہ زنجیر قید اور ہر طرح کا ظلم برداشت کیا، لیکن وہ خواب دیکھتا تھا، آزادی کا اور انتقام لینے کی خواہش رکھتا تھا۔ اسے یہ موقع مل گیا اور ایک دن وہ اور کئی غلام گلیڈی ایٹرز قید خانے سے سپاہیوں کا خون کرتے ہوئے باہر نکل آئے۔ اس وقت تک سپارٹیکس کی شہرت گلی گلی پھیل چکی  تھی اور لوگ اسے دل و جان سے چاہنے لگے تھے۔ انھوں نے گلیوں میں دیوانہ وار اپنے ہیرو سپارٹیکس کا خیرمقدم کیا اور اس کے ساتھ ہوگئے۔ سلطنت کے بڑے شہر میں بادشاہ کی فوج سے لڑائی میں خوب خون بہا، اور ایک دن سپارٹیکس بھی مارا گیا۔ مگر یہ ایسی موت تھی جس نے اُسے امر کردیا۔ اسی سپارٹیکس کی کہانی مشہور ناول نگار فاسٹ نے بھی لکھی ہے۔ ادیب و شاعر احمد عقیل روبی اپنی ایک کتاب میں ہاورڈ فاسٹ اور ان کے اس ناول کے بارے میں لکھتے ہیں: اسی طرح ہاورڈ فاسٹ (Haward Fast) نے اپنا شاہ کار ناول ’’سپارٹیکس (Spartacus)‘‘ قید خانے میں مکمل کیا۔ ہاورڈ فاسٹ کا تعلق کمیونسٹ پارٹی کے اہم ترین ارکان میں ہوتا تھا۔ اپریل 1946ء کی بات ہے، امریکی فاشزم کا زمانہ تھا۔ کمیونسٹ پارٹی زیر عتاب تھی۔ ہاورڈ فاسٹ کے پیچھے جاسوس پاگل کتوں کی طرح لگے ہوئے تھے۔ اسے پارٹی کو چندہ دینے والے لوگوں کے ناموں کی فہرست دینے کے لیے کہا گیا۔ اس نے انکار کر دیا چنانچہ پارلیمنٹ کے اجلاس میں اسے سزا دینے کے لیے ووٹنگ ہوئی 62 ممبران نے حق میں 262 نے خلاف ووٹ دیا۔ اسے جیل بھیج دیا گیا۔ ہاورڈ فاسٹ نے کاغذ سامنے رکھے۔ قلم ہاتھ میں پکڑا اور ’’سپارٹیکس‘‘ مکمل کرلیا۔ 1951ء میں ناول مکمل ہوا۔ اس ناول کو چھاپنے کے لیے کوئی پبلشر تیار نہ تھا۔ فاسٹ نے ناول خود چھاپا اور دیکھتے ہی دیکھتے اس کی 50 ہزار کاپیاں بک گئیں۔ اس ناول کا دنیا کی 82 زبانوں میں ترجمہ ہوا۔ اس ناول کو بیسویں صدی کا اہم ترین ناول قرار دیا گیا۔ اُردو میں اس ناول کا 1988ء میں مشہور ادیب شاہ محمد مری نے بہت خوبصورت ترجمہ کیا۔ ہاورڈ فاسٹ 11 نومبر 1914ء کو امریکا کے شہر نیویارک میں پیدا ہوا۔ ماں (IDA) برطانیہ سے ہجرت کر کے نیویارک گئی تھی اور باپ یوکرائن کا رہنے والا تھا۔ اس کا نام Barney Fastorsky تھا۔ نیویارک میں آیا تو Fastorsky کو مختصر کر کے Fast بنا لیا۔ اسی مناسبت سے ہاورڈ FAST کہلاتا ہے۔ اپنی سوانح عمری Being Red میں ہاورڈ فاسٹ اپنے گھریلو حالات کے بارے میں لکھتا ہے: ’’ہم بہت غریب تھے، مگر میری ماں نے کبھی ہمیں محسوس نہیں ہونے دیا۔ 14 سال کی عمر ہی میں میرے باپ نے لوہے کی فیکٹری میں مزدوری شروع کر دی تھی، پھر میرے باپ نے نیویارک سٹی میں چلنے والی کیبل کار میں نوکری کر لی، پھر ملبوسات بنانے والی فیکٹری میں کام شروع کر دیا۔ اسے وہاں 40 ڈالر ہفتہ وار ملتے تھے۔ میری ماں کپڑے سی کر سویٹر بُن کر گھر کا خرچہ چلاتی تھی۔ برتن دھوتی اور مجھے اچھی اچھی کہانیاں سناتی۔ اس کا لہجہ اس قدر دلچسپ، رنگین اور دل پذیر تھا کہ اب بھی جب میں یاد کرتا ہوں تو موت کا خوف میرے دل سے غائب ہو جاتا ہے۔‘‘ 1923ء میں جب اس کی ماں مری اور باپ کی نوکری چھوٹ گئی، تو حالات نے خطرناک صورت اختیار کر لی اور گھر سے ساری خوش حالی ہوا ہو گئی۔ ہاورڈ فاسٹ نے گلی گلی گھوم کر اخبار بیچنے شروع کر دیے اور نیویارک کی پبلک لائبریری میں نوکری کر لی اور پھر مختلف شہروں میں روزگار تلاش کرنے کے لیے مارا مارا پھرنے لگا۔ ان بُرے حالات نے اس کا دھیان دو چیزوں کی طرف موڑ دیا۔ وہ لکھنے لگا اور سوشلزم کے نظریات اس کے دل میں گھر کرنے لگے۔ اس کا پہلا ناول (Two Valleys)، 1933ء میں چھپا۔ جب وہ 18 سال کا ہوا، تو اس نے اپنا مشہور ناول(Citizen Tom Pain) لکھا۔ The Last Froniter اور Freedom Road جن پر امریکی تاریخ کی چھاپ ہے بعد میں چھپے۔ 1944ء میں ہاورڈ فاسٹ کمیونسٹ پارٹی کا ممبر بن گیا اور اس کا شمار پارٹی کے اہم افراد میں ہونے لگا۔ کمیونزم کے نظریات اسے اپنے باپ سے ورثے میں ملے تھے، جو روئے زمین پر مزدوروں کی حاکمیت کا خواب دیکھا کرتا تھا۔ جب ہاورڈ فاسٹ نے پارٹی میں شمولیت اختیار کی تو امریکا میں کمیونزم کی سخت مخالفت ہو رہی تھی اور پارٹی کی سرگرمیوں پر سخت نظر رکھی جا رہی تھی۔ کمیونزم کو کچلنے اور ملیامیٹ کرنے پر پوری توجہ دی جا رہی تھی۔ یسوع کے نام پر کمیونسٹ کو مارنا کار ثواب سمجھا گیا اور پارلیمنٹ اس پارٹی کے سر کردہ افراد کو سزائیں دینے پر تلی ہوئی تھی۔ امریکی حکومت کے خلاف ہونے والی سرگرمیوں کو دبایا جا رہا تھا اور کمیونسٹ امور لوگوں کے پیچھے جاسوس لگے ہوئے تھے۔ ہاورڈ فاسٹ اس ضمن میں گرفتار ہوا۔ ہاورڈ فاسٹ نے اپنے اصل اور فرضی نام سے بہت کچھ لکھا۔ ناول، فلموں کے اسکرین پلے، T.V سیریل لکھے۔ کمیونسٹ پارٹی کے اخبار Daily Worker میں کام کیا۔ اس کی تحریروں میں کمیونزم نظریات کے پرچار پر اسے 1953ء میں ’’سٹالن امن انعام‘‘ سے نوازا گیا۔ اپنی تخلیقی زندگی کے آخر میں اسے کمیونسٹ انتظامیہ سے اختلاف ہو گیا اور اس نے پارٹی سرگرمیوں سے ہاتھ کھینچ لیا اور سیاسی میدان سے کٹ کر زندگی بسر کرنے لگا۔ آخری عمر میں فاسٹ Old Green wich چلا گیا۔ 12 مارچ 2003ء کو اس کی وفات ہوئی۔",entertainment
29,جلالؔ کا شعر اور مولانا عبد الحق مرحوم منطقی خیر آبادی کے آنسو,https://urdu.arynews.tv/zamin-ali-jalal-poet/,"ضامن علی نام، جلالؔ تخلص۔ والد کا نام حکیم اصغر علی، خاندانی پیشہ طبابت۔ فارسی کی درسی کتابیں مکمل پڑھیں۔ مزاج میں نزاکت کے ساتھ کچھ چڑچڑا پن۔ پستہ قد، سانولا رنگ، گٹھا ہوا بدن، آواز بلند، پڑھنا بہت بانکا تھا۔ پڑھنے میں کبھی کبھی ہاتھ ہلاتے تھے، اپنا آبائی پیشہ یعنی طبابت بھی نظر انداز نہیں کیا۔ ایک مرتبہ رام پور کے مشاعرہ میں حضرتِ داغؔ دہلوی نے مندرجۂ ذیل مطلع پڑھا: یہ تری چشمِ فسوں گر میں کمال اچھا ہےایک کا حال برا ایک کا حال اچھا ہے مشاعرہ میں بہت داد دی گئی، مگر جلالؔ مرحوم نے تعریف کرنے میں کمی کی اور جب ان کی باری آئی، ذیل کا شعر پڑھا جس کی بے حد تعریف ہوئی: دل مرا آنکھ تری دونوں ہیں بیمار مگرایک کا حال برا ایک کا حال اچھا ہے ایک اور مشاعرہ میں جلالؔ نے ایک شعر پڑھا، مولانا عبد الحق مرحوم منطقی خیر آبادی کو وجد آگیا۔ جھوم اٹھے اور بے اختیار آنسو آنکھوں سے جاری ہوگئے: حشر میں چھپ نہ سکا حسرتِ دیدار کا رازآنکھ کم بخت سے پہچان گئے تم مجکو مولانا مرحوم روتے جاتے تھے اور کہتے جاتے تھے کہ سبحان اللہ کیا با اثر شعر ہے، کس مزے کی بلاغت ہے، رازِ حسرتِ دیدار چھپانے کی انتہائی حد دکھائی ہے، عمر بھر حسرت چھپائی، وقت مرگ بھی افشائے راز نہ ہونے دیا لیکن مقام حشر جو آخری دیدار کی جگہ ہے وہاں حسرتِ دیدار کا راز کسی طرح چھپائے نہ چھپ سکا۔ آنکھ کم بخت سے پہچان گئے تم مجکو۔ (کتاب لکھنؤ کی آخری شمع سے انتخاب)",entertainment
30,ہیبت ناک افسانے,https://urdu.arynews.tv/maurice-level-short-stories-urdu-translation/,"یہ فرانس کے ایک مشہور ادیب مورس لیول (Maurice Level) کی پُراسرار اور دہشت انگیز کہانیوں کے اردو ترجمہ پر رواں تبصرہ ہے، اور اس کے مصنّف اردو کے ممتاز ادیب، براڈ کاسٹر اور مشہور مزاح نگار پطرس بخاری ہیں۔ پطرس کو یہ کتاب معروف ڈرامہ نگار امتیاز علی تاج نے ارسال کی تھی جو ان کہانیوں کے اردو مترجم ہیں۔ اگر آپ دل چسپی رکھتے ہیں اور یہ کہانیاں‌ پڑھنا چاہتے ہیں تو انٹرنیٹ پر اردو ترجمہ دست یاب ہے۔ فرانس کے ادیب مورس لیول کو بطور فکشن نگار اور ڈرامہ نویس دنیا بھر میں‌ پہچانا جاتا ہے۔ ان کی خوف ناک اور پرتجسس واقعات پر مبنی مختصر کہانیاں بہت مقبول ہوئیں اور امتیاز علی تاج انہی کو اردو زبان میں ڈھالا تھا جس پر پطرس بخاری کا یہ مضمون ملاحظہ کیجیے۔ ”ہیبت ناک افسانے“ کا پیکٹ جب یہاں پہنچا۔ میں گھر پر موجود نہ تھا۔ میری عدم موجودگی میں چند انگریز احباب نے جو کتابوں اور اشیائے خوردنی کے معاملے میں ہر قسم کی بے تکلفی کو جائز سمجھتے ہیں، پیکٹ کھول لیا۔ یہ دوست اردو بالکل نہیں جانتے۔ بجز چند ایسے کلموں کے جو غصے یا رنج کی حالت میں وقتاً فوقتاً میری زبان سے نکل جاتے ہیں اور جو بار بار سننے کی وجہ سے انہیں یاد ہوگئے ہیں۔ اردو تقریر میں ان کی قابلیت یہیں تک محدود ہے۔ تحریر میں اخبار ”انقلاب“ کا نام پہچان لیتے ہیں وہ بھی اگر خط طغریٰ میں لکھا گیا ہو چنانچہ جب واپس پہنچا تو ہر ایک نے محض کتاب کی وضع قطع دیکھ کر اپنی اپنی رائے قائم کر رکھی تھی۔ سرورق پر جو کھوپڑی کی تصویر بنی ہوئی ہے اس سے ایک صاحب نے یہ اندازہ لگایا کہ یہ کتاب، میں بھی کبھی کسی کا سر پر غرور تھا سے متعلق ہے۔ ایشیا کے ادیب (عمر خیام، گوتم بدھ وغیرہ) اکثر اس قسم کے خیالات کا اظہار کرتے رہتے ہیں۔ ایک دوسرے صاحب سمجھے کہ فن جراحی کے متعلق کوئی تصنیف ہے۔ ایک بولے جادو کی کتاب معلوم ہوتی ہے (ہندوستان کے مداریوں کا یہاں بڑا شہرہ ہے ) ایک خاتون نے کتاب کی سرخ رنگت دیکھ کر بالشویکی شبہات قائم کر لیے۔ میں نے کتاب کو شروع سے آخر تک پڑھا۔ گو یہ سب کی سب کہانیاں میں پہلے انگریزی میں پڑھ چکا ہوں۔ اور ان میں سے اکثر تراجم کتابی صورت میں شائع ہونے سے پہلے خود امتیاز سے سن چکا ہوں۔ وہ مختلف قسم کی دلفریبیاں جو مجھے کبھی کسی تصنیف کو مسلسل پڑھنے پر مجبور کرسکتی ہیں سب کی سب یہاں یکجا تھیں۔ کتابت ایسی شگفتہ کہ نظر کو ذرا الجھن نہ ہو تحریر میں وہ سلاست اور روانی کہ طبیعت پر کوئی بوجھ نہ پڑے۔ اور پھر امتیاز کے نام میں وہ جادو جس سے ہندوستان یا انگلستان میں کبھی بھی مَفر نہ ہو۔ یہ کتاب تیرہ ہیبت ناک افسانوں کا مجموعہ ہے۔ جن کے مصنف کا مدعا یہ تھا کہ پڑھنے والوں کے جسم پر رونگٹے کھڑے ہوجائیں گے اور ہر افسانے میں درد و کرب خوف و دہشت یا پھر مرگ و ابتلاء کی ایسی خونیں تصویر کھینچی جائے کہ بدن پر ایک سنسنی سی طاری ہوجائے۔ ایڈگر ایلن پو کے پڑھنے والے ایسے افسانوں سے بخوبی آشنا ہوں گے۔ حق تو یہ ہے کہ پو اس فن کا استاد تھا۔ اور یہ جو آج کل اس صنف ادب کی کثرت فرانس میں نظرآتی ہے عجب نہیں کہ اس کا بیشتر حصہ تو اسی کی بدولت ہو۔ کیونکہ فرانس کی ادیبات پر پو کا اثر مسلّم ہے اور ادب کا شاید ہی کوئی ایسا شعبہ ہو۔ جہاں کسی نہ کسی صورت میں اس نے اپنا رنگ نہ پھیر رکھا ہو۔ پیرس میں ایک خاص تھیٹر اسی بات کے لئے وقف ہے کہ اس میں دہشت انگیز کھیل دکھائے جائیں۔ اس کمپنی نے اس قسم کے ڈراموں کا اچھا خاصا مجموعہ مہیا کر رکھا ہے۔ تھیٹر کی ڈیوڑی میں چیدہ چیدہ ڈراموں کے مشہور مناظر کی تصاویر آویزاں ہیں۔ کہیں کوئی بدنصیب موت کی آخری انگڑائیاں لے رہا ہے۔ چہرہ تنا ہوا ہے اور آنکھیں باہر پھوٹی پڑتی ہیں۔ کہیں کوئی سفاک کسی حسینہ کی آنکھیں نکال رہا ہے۔ بائیں ہاتھ سے گردن دبوچے ہوئے ہے۔ دائیں ہاتھ میں خون آلود چھری ہے اور لڑکی کی آنکھوں سے لہو کی دھاریں بہہ رہی ہیں۔ کھیل کو ہیبت ناک بنانے کے لئے جو جو تدابیر بھی ذہن میں آسکتی ہیں ان سب پر عمل کیا جاتا ہے۔ ایکٹر اپنی شکل شباہت اپنی آواز اور اپنی حرکات کے ذریعے ایک خوف سے کانپتی ہوئی فضا پیدا کر لیتے ہیں۔ پردہ اُٹھنے سے پہلے ہی گھنٹی نہیں بجائی جاتی بلکہ چراغ گُل کر کے لکڑی کے تختے پر دستک دی جاتی ہے۔ اس سے ہیبت اور بھی زیادہ ہوجاتی ہے۔ اس بات میں بحث کی گنجائش نہیں کہ درد و کرب یا خوف و دہشت کے مناظر یا افسانوں سے ایک خاص قسم کی خوشی حاصل ہوتی ہے۔ یہ فقرہ بظاہر خود اپنی تردید کرتا ہوا معلوم ہوتا ہے جس کو درد کہا جاتا ہے۔ اس سے خوشی کیسے حاصل ہوگی۔ لیکن یہ ہمارے متداول الفاظ کی کم مائیگی کا نتیجہ ہے۔ اصل خیال کو جو اس فقرے سے ظاہر کیا گیا ہے الفاظ کے اس گورکھ دھندے سے باہر نکالنے کی کوشش کرنی چاہیے۔ اسی وجہ سے بعض ماہرین نفسیات دکھ، درد، کرب وغیرہ اس قسم کے الفاظ استعمال سے مجتنب رہتے ہیں کیونکہ وہ کب کے اس نتیجے پر پہنچ چکے ہیں کہ بہت سی ایسی کیفیات جن کو ہم عام زبان میں دکھ درد وغیرہ سے موسوم کرتے ہیں۔ بسا اوقات اس قدر تسکین بخش ہوتی ہیں کہ لوگ ان کے وصول کے لئے جدوجہد کرتے ہیں۔ اور ان میں اپنی مسرت ڈھونڈ لیتے ہیں۔ یقیناً آپ کے پڑوس میں کئی ایسی عورتیں ہوں گی جو اس تلاش میں رہتی ہیں کہ کسی نہ کسی کی موت کی خبر سن پائیں اور بین اور واویلا میں شامل ہو کر آنسو بہا بہا کر اپنی تمنا پوری کرلیں۔ جرائم اور اموات کی گھناؤنی سے گھناؤنی تفصیلات کی اشاعت یورپ اور امریکہ کے کئی اخباروں کی مقبولیت کا باعث ہے۔ لوگوں کو ان کے پڑھنے میں ایک خاص لطف آتا ہے۔ اسی طرح اگر آپ یا میں بعض دہشت ناک افسانوں سے لطف اندوز ہوتے ہیں تو ہمیں اس کا اعتراف کرتے ہوئے محض اس وجہ سے متامل نہ ہونا چاہیے کہ کہیں لوگ اس کو ہماری طینت کے کسی نقص پر محمول نہ کریں۔ اعصاب میں ایک تھرتھراہٹ! بس یہی ان افسانوں کا مقصد ہے اور جس کامیابی، جس خوبی اور جس فن کے ساتھ اس کتاب کے مصنف نے اس مقصد کی تکمیل چاہی ہے اس کی تعریف اس سے زیادہ اور کیا ہوسکتی ہے کہ امتیاز جیسے ذی مطالعہ اہل قلم کو اس کے ترجمے کی خواہش ہو۔ ان لوگوں کے سامنے جو اردو ادب کے مشاہیر سے واقف ہیں اس سے زیادہ قابل وقعت ضمانت نہیں پیش کی جاسکتی۔ مصنف کی سب سے بڑی خوبی خود مترجم نے کتاب کے دیباچے میں واضح کر دی ہے۔ مورس لیول بے انتہا، سلیس عبارت استعمال کرتے ہیں۔ جس کی پختگی اور روانی پڑھنے میں نظم کا سا لطف دیتی ہے۔ ایک فقرہ یا لفظ بھی ضرورت سے زیادہ یا کم نہیں ہوتا۔ مختلف چیزوں کے بیان میں تناسب کی سمجھ بے حد تیز ہے۔ چنانچہ ان کی ہر مکمل کہانی ایک نفیس اور صاف ستھرے ترشے ترشائے ہیرے کی طرح دل کش معلوم ہوتی ہے۔“ یہ اختصار دہشت انگیز افسانوں کی ایک ضروری صفت معلوم ہوتی ہے۔ اس کے بغیر ان میں وہ تندی وہ تیزی نہیں رہتی جس سے سنسنی پیدا کی جا سکے۔ اور پھر یہ اختصار ہر رنگ میں شامل حال رہتا ہے ورنہ افسانے یا ڈرامے کی کامیابی میں نمایاں طور پر فرق پڑ جاتا ہے اس کی وجہ میں کبھی ٹھیک طور پر سمجھ نہیں سکا لیکن اس کی حقیقت کے متعلق میرے دل میں کوئی شبہ نہیں۔ پیرس کے جس تھیٹر کا میں نے ذکر کیا ہے وہاں اکثر کھیل صرف ایک ایکٹ کے ہوتے ہیں اور خود تھیٹر بھی بہت چھوٹا سا ہے۔ چند دن ہوئے میں نے لندن میں ایک ایسی قسم کا کھیل دیکھا جو ہیو والیول کے ایک ناول سے مرتب کیا گیا ہے۔ دل چسپی کی بات یہ ہے کہ اس کھیل کے لئے بھی لندن کا ایک بہت چھوٹا سا تھیٹر منتخب کیا گیا اس تھیٹر کا نام لٹل تھیٹر یا چھوٹا تھیٹر ہے۔ باقی رہا امتیاز کا ترجمہ، میں حیران ہوں کہ اس مختصر سے تبصرے میں اس موضوع کے متعلق کیا کہوں اور کیا کسی اور وقت پر اٹھا رکھوں۔",entertainment
31,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",entertainment
32,"امریکی ارکان کانگریس سے خط  لکھوانا گولڈ اسمتھ فیملی  کی ہی  کارستانی ہے،  شرجیل میمن",https://urdu.arynews.tv/sherjeel-memon-reaction-on-us-lawmaker-letter/,"کراچی : وزیر اطلاعات سندھ شرجیل میمن کا کہنا ہے کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے ، اسرائیلی پیسہ استعمال کرکےبانی کورہاکرانےکی کوشش ہورہی ہے۔ تفصیلات کے مطابق پی ٹی آئی رہنماؤں کی رہائی کے لیے امریکی ارکان کانگریس کے خط پر وزیر اطلاعات سندھ شرجیل میمن نے ردعمل دیتے ہوئے کہا کہ ارکان کانگریس سےبائیڈن کو خط کس نے لکھوایا اور کیا مقصد ہے سب جانتےہیں ، کیاامریکی ارکان کانگریس نےفلسطین اورکشمیرکی صورتحال پرکبھی خط لکھا؟ صوبائی وزیر کا کہنا تھا کہ امریکا میں لابسٹ کو ہائر کیاگیاہےتاکہ بانی پی ٹی آئی کی رہائی کیلئےدباؤڈالاجائے، پاکستان میں پی ٹی آئی کی فنڈنگ کے کروڑوں امریکا میں لابسٹ پرخرچ ہورہےہیں، عالمی لابسٹ کو ہائرکیا جارہا ہےتاکہ پاکستان کے اندرونی معاملےمیں مداخلت کریں. انھوں نے کہا کہ پی ٹی آئی کاایک ہی ایجنڈاہےکہ حکومت پر دباؤ ڈال کر بانی کو رہا کرائیں، عدم اعتماد کےوقت پی ٹی آئی کہتی تھی پاکستان کا اندرونی معاملہ ہے اور ہم غلام نہیں ، پی ٹی آئی نے امریکا پرہی اپنی حکومت گرانے کی سازش کاالزام لگایا تھا اور آج پی ٹی آئی لابسٹ کےذریعے اُس ہی امریکی حکومت کوخط لکھوا رہی ہے۔ شرجیل میمن کا کہنا تھا کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے، گولڈ اسمتھ فیملی اسرائیل کی لابسٹ ہے۔ انھوں نے بتایا کہ بانی پی ٹی آئی پاکستان میں اسرائیل کا اثاثہ ہے، اسرائیلی جریدوں میں آرٹیکلز ہیں کہ پاکستان میں بانی ہی اسرائیل کو سوٹ کرتا ہے، خط وہ لکھوا رہے ہیں جن کا ایجنڈا ہمیشہ پاکستان کو نقصان پہنچانا ہے، ڈاکٹر اسرار نے 20، 25سال پہلے ہی بانی پی ٹی آئی سےمتعلق بتا دیاتھا۔ وزیراطلاعات سندھ کا کہنا تھا کہ اسرائیلی پیسہ استعمال کرکے بانی کو رہا کرانے کی کوشش ہورہی ہے، بانی اپنے دور میں سیاسی مخالفین کےخلاف نیب کو استعمال کرتےتھے،اس وقت خط کہاں تھے؟ اگریہ پاکستانی لابسٹ ہوتے تو کیا کشمیرکیلئے کبھی خط نہیں لکھواتے؟ انھوں نے مزید کہا کہ پی ٹی آئی بانی کی رہائی کےون پوائنٹ ایجنڈےکیلئے ہر حد تک جائے گی، بانی پی ٹی آئی پاکستان میں اسرائیل کا اسٹرٹیجک اثاثہ ہے، بانی کی رہائی کیلئےپی ٹی آئی کی طرف سے حیران کن چیزیں ابھی مزیدسامنےآئیں گی۔",entertainment
33,دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی,https://urdu.arynews.tv/pakistan-vs-australia-second-t20-aus-win/,"سڈنی: تین ٹی ٹوئنٹی میچوں کی سیریز کے دوسرے میچ میں آسٹریلیا نے پاکستان کو سنسنی خیز مقابلے کے بعد 13 رنز سے شکست دیدی۔ پاکستان اور آسٹریلیا کے مابین دوسرا ٹی ٹوئنٹی میچ آج سڈنی میں کھیلا گیا، جہاں آسٹریلیا نے پاکستان کے خلاف دوسرے ٹی 20 میں بھی کامیاب حاصل کرلی جس کے بعد کینگروز کو 3 میچوں کی سیریز میں 0-2 کی فیصلہ کن برتری حاصل ہوگئی ہے۔ آسٹریلیا نے پہلے کھیل کر 9 وکٹوں پر147 رنز بنائے، ہدف کے تعاقب میں پاکستان کی ٹیم 134 رنز بنا کر آل آؤٹ ہوگئی۔ آسٹریلیا نے پاکستان کے خلاف جارحانہ انداز میں کھیل کا آغاز کیا تاہم پاکستان کیخلاف آسٹریلیا کی پہلی اور دوسری وکٹ 52رنز پر گری، اوپننگ بیٹر جیک فریزر 20 رنز بنا کر آؤٹ ہوئے، اس کے بعد آسٹریلیا کے کپتان جوش  انگلس بغیر کوئی رن بنائے آؤٹ ہوئے یہ دونوں وکٹیں حاصل حارث رؤف نے حاصل کیں۔ پاکستان کے خلاف میزبان آسٹریلیا کی تیسری وکٹ 56 رنز پر گری، اوپنر میتھیو شارٹ 32 رنز بنا کر عباس آفریدی کی گیند پر آؤٹ ہوئے۔ پاکستان کی جانب سے حارث رؤف نے 4 اور عباس آفریدی نے 3 کھلاڑیوں کو آؤٹ کیا جبکہ دو وکٹیں صفیان مقیم کے حصے میں آئیں۔ 148 رنز کے تعاقب میں پاکستان ٹیم 19.4اوورز میں 134 رنز بنا کر ہی آل آؤٹ ہوگئی۔ پاکستان کی جانب سے عثمان خان نے 52 رنز کی شاندار اننگز کھیلی جب کہ عرفان خان 37 رنز بنا کر ناقابل شکست رہے اور کپتان محمد رضوان نے 16 رنز بنائے۔ قومی ٹیم کی جانب سے صاحبزادہ فرحان نے 5، عباس آفریدی نے 4، بابراعظم نے 3 اور حارث رؤف نے 2 رنز بنائے جبکہ پاکستان کے چار کھلاڑی صفر پر آؤٹ ہوئے جس سلمان آغا، شاہین آفریدی، نسیم شاہ اور سفیان مقیم شامل ہیں۔ آسٹریلیا کے اسپینسر جانسن نے 26 رنز دے کر 5 وکٹیں حاصل کیں، ایڈم زمپا نے2 اور زاویئر بارٹلیٹ نے ایک وکٹ لی، آسٹریلیا کے اسپینسر جانسن عمدہ بولنگ کارکردگی پرپلیئر آف دی میچ قرار پائے۔ آسٹریلیا کے خلاف آج  دوسرے میچ میں قومی کرکٹ ٹیم میں ایک تبدیلی کی گئی تھی، حسیب اللہ کی جگہ سفیان مقیم کو ٹیم میں شامل کیا گیا تھا۔ یاد رہے کہ پہلے ٹی ٹوئنٹی میچ میں آسٹریلیا نے میکسویل کی شاندار اننگز کی بدولت کامیابی حاصل کی تھی، بارش کے باعث صرف 7اوورز کا کھیل ممکن ہوسکا تھا۔ واضح رہے کہ دونوں ملکوں کے درمیان اب تک 26 ٹی 20 انٹرنیشنل میچز کا انعقاد ہوچکا ہے، جبکہ دونوں ملکوں نے12، 12 میچز جیت رکھے ہیں جبکہ ایک میچ بے نتیجہ رہا اور ایک میچ ٹائی ہوا۔",entertainment
34,وی پی این کا استعمال ناجائز !  حکومتی اورمذہبی شخصیات  غیرشرعی کام  کا کفارہ کیسے ادا کریں گے؟,https://urdu.arynews.tv/government-and-religious-figures-using-vpns-in-pakistan/,"اسلامی نظریاتی کونسل کی جانب سے دیئےگئے فتوے کے بعد سوال یہ کھڑا ہوگیا ہے کہ اب تک وی پی این استعمال کرنے والی حکومتی اور مذہبی شخصیات کیسے اسکا کفارہ ادا کریں گے۔ تفصیلات کے مطابق اسلامی نظریاتی کونسل نےوی پی این کااستعمال ناجائزقرار دے کر سب کی پریشانی بڑھا دی اور سوال کھڑا کردیا کہ اب تک وی پی این استعمال کرنے والے اسکا کفارہ کیسے ادا کریں گے۔ وزیراعظم شہبازشریف، چیئرمین پیپلزپارٹی بلاول بھٹو وی پی این استعمال کرتے رہے ہیں جبکہ مولانا فضل الرحمان، مفتی تقی عثمانی اور مولاناطاہراشرفی بھی غیرشرعی کام کے مرتکب پائے گئے، اب حکومتی اورمذہبی شخصیات ناجائز فعل کا کفارہ کیسے ادا کریں گے۔ وزیراعظم شہباز شریف نے نو منتخب امریکی صدر ڈونلڈ ٹرمپ کو مبارکباد کا ٹویٹ وی پی این استعمال کرکے دیا، چیئرمین پیپلز پارٹی بلاول بھٹو بھی وی پی این کا استعمال کرکے ٹویٹ کرتے ہیں۔ جمعیت علما اسلام کے سربراہ مولانا فضل الرحمان، پاکستان علما کونسل کے سربراہ مولانا طاہر اشرفی اور مفتی تقی عثمانی بھی ’’غیر شرعی‘‘ وی پی این کا استعمال کرتے رہے ہیں۔ اس کے علاوہ نیٹ نائب وزیراعظم اسحاق ڈار، وزیر دفاع خواجہ آصف، وزیراعلیٰ پنجاب مریم نواز، مریم اورنگزیب، وزیراعظم کے مشیر رانا ثنااللہ، وزیرداخلہ محسن نقوی بھی وی پی این کا استعمال کرکے سوشل میڈیا پربیانات داغتے رہے ہیں۔ یاد رہے اسلامی نظریاتی کونسل نے وی پی این کا استعمال ناجائز قرار دیا،چیئرمین اسلامی نظریاتی کونسل ڈاکٹر راغب نعیمی نے کہا کہ متنازع اور گستاخانہ ،ملکی سالمیت کیخلاف استعمال کی جانے والی ایپ فوری بند کی جانی چاہیے،غیر قانونی مواد تک رسائی کیلئے وی پی این کا استعمال شرعی لحاظ سے ناجائز ہے۔",entertainment
35,گم شدہ کی تلاش,https://urdu.arynews.tv/urdu-writer-fikr-tonsvi-book-passage/,"یہ اشتہار میں اپنے گم شدہ بھائی چنتا منی کے متعلق دے رہا ہوں۔ موصوف ایک مرتبہ پہلے بھی گم ہوگئے تھے، لیکن اس وقت میں نے اشتہار نہیں دیا تھا۔ کیونکہ میرا خیال تھا کہ موصوف خود دار آدمی ہے، اس لیے اس نے ضرور کنوئیں میں چھلانگ لگا دی ہوگی۔ لیکن چھٹے دن وہ میلی چکٹ پتلون کے ساتھ گھر لوٹ آیا اور بقول ہمارے چچا کے ’’آخر تو ہمارا ہی خون تھا، کیوں نہ لوٹتا، خون نے جوش مارا ہوگا۔‘‘ ہمیشہ اجلی پتلون پہننے والا کب تک گھر سے باہر رہ سکتا تھا۔ خودی چاہے کتنی ہی بلند ہو جائے پتلون کا مقابلہ نہیں کرسکتی۔ مگر اس بار مجھے یقین ہے کہ موصوف لوٹ کر نہیں آئے گا۔ کیونکہ وہ گھر سے دو سو روپے اٹھا کر لے گیا ہے۔ اس لیے اب اس کی رگوں میں ہمارا خون جوش نہیں مارے گا۔ اشتہار دینے کی ایک اور وجہ والدہ محترمہ ہیں، جو موصوف کو ابھی تک ’’نادان لڑکا‘‘ گردان رہی ہیں۔ میں نے لاکھ کہا کہ مادر مہربان! چنتا منی اب بیس برس کا ہوچکا ہے نادان نہیں رہا۔ وہ چہرے مہرے سے ہی گدھا دکھائی دیتا ہے مگر اندر سے کافی کائیاں ہوچکا ہے۔ مگر والدہ محترمہ جس نے اس گدھے کو جنم دیا، اپنی تخلیق پر زیادہ مستند رائے رکھتی ہیں، اس نے مجھے طعنہ دیا، ’’دراصل تم چھوٹے بھائی کی غیرحاضری میں ساری آبائی جائیداد کو تنہا ہڑپ کرنا چاہتے ہو۔‘‘ ہماری آبائی جائیداد دو کمروں والا ایک مکان ہے جو ہم نے کرائے پر لے رکھا ہے یا پھر والد محترم کے قبضہ میں ایک بہی کھاتا ہے جس میں درج ہے کہ ہمارے خاندان کے پاس ڈیڑھ سو ایکڑ زمین ہے جس پر آج کل ایک دریا بہہ رہا ہے۔ والد محترم گزشتہ گیارہ برس سے اس دریا کے سوکھنے کا انتظار کر رہے ہیں۔ اگرچہ والدہ محترمہ کے طعنہ کی بنیادیں دریا برد ہوچکی ہیں لیکن پھر بھی ایک فرماں بردار فرزند کے طور پر میں یہ اشتہار دینے پر مجبور ہوا ہوں۔ برادر عزیز چنتا منی کی تصویر مجھے نہیں مل سکی ورنہ اس اشتہار کے ساتھ ضرور چھپواتا۔ دراصل اس کے جتنے فوٹو تھے وہ اس نے اپنی وقتاً فوقتاً قسم کی محبوباؤں میں بانٹ دیے تھے۔ پوچھنے پر چنتا منی کی ہر محبوبہ نے جواب دیا کہ اس کے پاس چنتا منی کی فوٹو تھی، وہ اس نے رسوائی کے خوف سے ضائع کر دی ہے۔ ایک محبوبہ تو اتنی صاف گو نکلی کہ اس نے تنک کر جواب دیا، ’’میں نے شادی ہوتے ہی چنتا منی کی وہ فوٹو لوٹا دی تھی اور آج کل بٹوے میں اپنے خاوند کا فوٹو رکھتی ہوں۔‘‘ چنانچہ فوٹو دستیاب نہ ہونے کے باعث مجبوراً میں اپنا ہی فوٹو اس اشتہار کے ساتھ شائع کر رہا ہوں۔ اس کے باوجود گم شدہ میرے بھائی کو سمجھا جائے، مجھے نہیں۔ والد اور والدہ محترمہ دونوں کی متفقہ رائے ہے کہ چنتا منی کی ناک تم سے ملتی ہے، اس لیے پہچاننے میں آسانی رہے گی۔ ہمارے نانا مرحوم کی ناک بھی تم دونوں نواسوں سے ملتی تھی اور وہ بھی گھر سے بھاگ گئے تھے (عجیب ناک ہے، نانا کے وقت سے کٹ رہی ہے) بہرکیف فوٹو میں میری ناک حاضر ہے۔ ناک کے علاوہ میرے جتنے اعضا ہیں وہ میرے ذاتی ہیں۔ برادر عزیز چنتا منی کا ان سے کوئی تعلق نہیں۔ برادر موصوف چنتا منی کے باقی ناک نقشہ کے متعلق پوزیشن یہ ہے کہ اس کا رنگ بچپن میں دودھ کی طرح گورا تھا (ان دنوں وہ صرف ماں کا دودھ پیا کرتا تھا) لڑکپن میں وہ دودھیا رنگ گندمی ہوتا گیا، کیونکہ اس نے گندم کھانا شروع کردی تھی۔ جوان ہوتے ہی رنگ کا میلان سیاہی کی طرف ہوگیا، نہ جانے جوانی میں چوری چھپے اس نے کیا کھانا شروع کردیا تھا۔ البتہ جب والد محترم اسے ہیبت ناک قسم کی گالیاں اور بھبکیاں دیا کرتے تو لمحہ بھر کے لیے اس کا رنگ پیلا بھی پڑ جاتا تھا۔ گویا چنتا منی بڑا رنگا رنگ آدمی تھا (خدا اسے ہر رنگ میں خوش رکھے۔) آنکھیں بڑی بڑی مگر گونگی قسم کی، جیسے کوئی حسینہ بغیر بیاہ کے بیوہ ہو گئی ہو۔ کئی بار میں نے اسے مشورہ دیا، ’’ارے پگلے! ان پر کالا چشمہ لگالے، بات بن جائے گی۔‘‘ مگر وہ نہیں مانا۔ ایک بار میں نے اپنی بیوی کی آنکھ بچا کر اپنا چشمہ اسے دے بھی دیا مگر وہ اس نے ایک دوست کو دے دیا۔ دوست نوازی میں تو وہ بے مثال تھا۔ والد محترم اسے دوست نوازی پر ہمیشہ چھڑی سے پیٹا کرتے تھے اور اس پٹائی کو وہ کمال صبر و شکر سے سہ لیتا تھا۔ صبر و شکر میں بھی بے مثال تھا۔ والد محترم نہایت فخر سے کہا کرتے تھے کہ میں نے اپنی زندگی میں صرف ایک ہی شریف اور صابر لڑکا پیدا کیا ہے اور وہ چنتا منی ہے۔ بزرگوں کے سامنے چوں تک نہیں کرتا۔ آہ اس کے بھاگنے کے بعد اب ان بزرگوار کی چھڑی کسی کام نہیں آرہی۔ چنتا منی کی پیشانی پر ایک داغ ہے۔ ایک بار وہ چھت پر کھڑا ایک لڑکی کو گھور رہا تھا۔ لڑکی مذکورہ نے جواباً ایک اینٹ دے ماری۔ اگرچہ چنتا منی نے اس خشت محبت کا ذکر کسی سے نہیں کیا مگر بعد میں اس ناشائستہ لڑکی نے اپنی سہیلیوں سے ذکر کردیا تو بات پھیل گئی اور اس ڈاکٹر تک بھی جاپہنچی جس نے علاج کا بل ایک دم یہ کہہ کر بڑھا دیا کہ اینٹ کا زخم زیادہ خطرناک ہوتا ہے۔ چنتا منی کے جسم کے باقی حصے صحیح سلامت ہیں۔ وہ ایک مضبوط الجثہ نوجوان ہے۔ غلہ کی بوری اٹھا کر تین میل تک چل سکتا ہے۔ ممکن ہے وہ اس وقت بھی کسی غلہ منڈی میں بوریاں اٹھانے کا کام کر رہا ہو اور منڈی کے بیوپاری اسے نہایت قلیل اجرت دے رہے ہوں۔ کیونکہ چنتا منی کو بھاؤ تاؤ کرنا نہیں آتا۔ اسے کچھ بھی نہیں آتا۔ سوائے خاموش رہنے کے۔ سوائے ستم سہنے کے۔ مگر میں بیوپاریوں کو مشورہ دوں گا کہ وہ اس ستم پسندی کا زیادہ استحصال نہ کریں، ورنہ وہ ان کے ہاں سے بھی بھاگ جائے گا۔ کیونکہ بھاگنے کے لیے اس کے پاس پاؤں موجود ہیں۔ چنتا منی کی زبان کام نہیں کرتی، پاؤں کام کرتے ہیں۔ چنتا منی کیوں بھاگا؟ اس کے متعلق مؤرخین کی آراء میں شدید اختلاف پایا جاتا ہے۔ والد محترم یعنی ابوالچنتا منی کا خیال ہے کہ لڑکا شادی کا خواہش مند تھا مگر اسے دور دور تک شادی کے کوئی آثار دکھائی نہیں دیتے تھے۔ مگر عم الچنتا منی یعنی چچا جان اس رائے سے اتفاق نہیں کرتے۔۔۔ وہ کہتے ہیں کہ چنتا سرے سے شادی سسٹم کے ہی خلاف تھا اور برہم چریہ میں یقین رکھتا تھا۔ اس کے علاوہ وہ ایک ذمہ دارانہ سوجھ بوجھ کا مالک تھا۔ وہ جانتا تھا کہ اس کی دو بہنیں ابھی تک کنواری بیٹھی ہیں۔ یعنی برہم چریہ کے لیے اس کے پاس ٹھوس وجہ موجود تھی۔۔۔ تیسرے مؤرخ ام الچنتا منی یعنی والدہ محترمہ کی رائے چچا جان سے کسی حد تک ملتی ہے، صرف اس ترمیم کے ساتھ کہ بہو (یعنی میری زوجہ) نے ہی اسے یہاں سے فرار ہونے میں مدد دی ہے۔ خود بہو بھی اس قسم کی ایک الگ رائے رکھتی ہے۔ یعنی جو ساس کہے اس کے الٹ۔ قارئین! مجھے انتہائی افسوس ہے کہ چنتا منی کی خاطر مجھے اپنے کنبہ کی اندرونی حالت ظاہر کرنا پڑی اور باعزت کنبے کے لیے یہ ڈوب مرنے کا مقام ہے۔ لیکن پورا پس منظر دیے بغیر چنتا منی کی تلاش ناممکن ہے، بہرکیف مؤرخین کے ان شدید اختلافات کی موجودگی میں وثوق سے کہنا ناممکن ہے کہ چنتامنی کیوں بھاگا؟ بیکاری، بیزاری، کنوارپن، کند ذہنی، پٹائی، ڈیموکریسی، صنعتی ارتقا، برہم چریہ، قربانی، بے وقوفی۔۔۔ ان میں سے کوئی ایک وجہ بھی ہوسکتی ہے یا ساری وجہیں بھی ہوسکتی ہیں۔ شاید چنتا منی ان تمام وجہوں کو اپنے ذہن میں پالتا رہا، پالتا رہا اور اس دن یہ تمام وجہیں منزل مقصود کو پہنچ گئیں جب اچانک دو سو رپے اس کے ہاتھ لگ گئے۔ یہ دو سورپے میرے ایک دوست کی امانت تھے اور اب اس نے مجھ پر مقدمہ کر رکھا ہے۔ عزیز چنتا منی کی تلاش میں ہم نے کوئی کسر نہیں اٹھارکھی۔ ریلوے اسٹیشنوں پر ڈھونڈا، جیل خانے چھانے، جوئے خانوں میں گئے، فلم کمپنیوں سے پوچھا۔ میری ماں درختوں سے پوچھتی پھری۔ والد محترم نے مختلف ریل گاڑیوں پر سفر کیا لیکن چنتا منی جیسے ایک خدا تھا کہ کہیں نہیں ملا۔ (ممتاز اردو ادیب اور معروف مزاح نگار فکر تونسوی کی ایک شگفتہ تحریر)",entertainment
36,ایوان ترگنیف: وہ ادیب جسے اپنی ماں سے نفرت ہوگئی تھی!,https://urdu.arynews.tv/ivan-turgenev-russian-writer/,"ایوان ترگنیف روس کا عظیم ڈراما نویس، ناول اور افسانہ نگار تھا جس کی تحریروں سے اپنے وقت کے بڑے بڑے دانش ور اور اہلِ قلم متاثر نظر آتے ہیں۔ وہ ایسا ادیب تھا جسے اس کی تخلیقات ہی نہیں انسان دوستی اور افکار کی وجہ سے بھی سراہا گیا۔ ترگنیف کا یہ تذکرہ ہے جو ہم یہاں نقل کررہے ہیں، احمد عقیل روبی کے قلم کی نوک سے نکلا ہے۔ وہ ایک باکمال ادیب، شاعر اور بہترین مترجم تھے جن کا غیرملکی ادب کا مطالعہ حیرت انگیز تھا۔ ایوان ترگنیف کی زندگی اور اس کے تخلیقی سفر کے بارے میں احمد عقیل روبی کی یہ تحریر پُرلطف اور دل چسپ ہے۔ ملاحظہ کیجیے۔ ماں کی ممتا پر شک نہیں کیا جا سکتا۔ ماں بچے کو زندگی دیتی ہے، اسے بولنا، چلنا، زندگی کو ڈھنگ سے جینا سکھاتی ہے لیکن کبھی کبھی یہی ماں بچے کی راہ کی سب سے بڑی رکاوٹ بھی بن جاتی ہے۔ بچے کو اپنے ڈھنگ سے زندگی بسر نہیں کرنے دیتی۔ من مانی پر اتر آتی ہے اور یہ ہوتا ہے کہ ماں اور بچے کے درمیان فاصلے بڑھنے لگتے ہیں اور آخر کار بچہ بغاوت کر دیتا ہے، ایسا کئی بار ہوا ہے۔ اس کی ایک مثال انگریزی شاعر لارڈ بائرن کی ہے۔ ماں غصیلی تھی، چڑ چڑاپن اپنے عروج پر تھا۔ اس پر جب غصے کا بھوت سوار ہوتا تو وہ لارڈ بائرن کے بال نوچتی، اسے بری طرح مارتی، بائرن اس سے ہر پل خائف رہتا تھا۔ جب وہ اسکول میں پڑھتا تھا تو اس کے ساتھی اس سے اکثر پوچھتے تھے:’’کیا تمہاری ماں پاگل ہے؟‘‘ بائرن کو اس بات کا بڑا افسوس تھا۔ اسے بچپن میں ماں کا پیار نہ ملا۔ وہ ساری عمر اپنی محبوباؤں میں ماں کا پیار تلاش کرتا رہا۔ فرانسیسی ناول نگار گستاؤ فلابیئر کے ساتھ الٹا حساب ہوا۔ فلابیئر کی ماں نے اسے اتنا پیار دیا، اتنی توجہ دی کہ فلابیئر کی زندگی برباد کر دی اور ساری عمر ماں کی بغل میں سمٹ کر بیٹھا رہا۔ نہ کسی عورت سے شادی کر سکا، نہ کھل کے محبت کر سکا۔ اگر کبھی شادی کے لئے دل نے رضا مندی ظاہر بھی کی تو محبوبہ کو چھوڑ کر ماں کے پاس چلا آیا۔ ماں اس کی کمزوری بن گئی۔ کھانا، پینا، بیٹھنا، سونا، جاگنا، سب کچھ ماں کے اشارے پر کرتا تھا۔ گاؤں سے کبھی پیرس گیا، اپنی محبوبہ سے ملا۔ ماں یاد آ گئی تو پیرس سے بھاگ کر گاؤں چلا آیا۔ ایک بار اس کی شاعر محبوبہ نے اس سے کہا:’’تمہاری ماں تمہاری ایسے دیکھ بھال کرتی ہے جیسے تم کوئی کنواری لڑکی ہو۔‘‘ یہی حال ترگنیف کا تھا لیکن اس نے اپنی ماں سے کھل کر اختلاف کیا۔ اس کی ماں بہت بڑی جاگیر کی وارث تھی۔ اس کی جاگیر میں 5000 غلام (Serfs) تھے۔ ان پر وہ دل کھول کر ظلم کرتی تھی۔ ہلکی سی غلطی پر انہیں کوڑوں سے مارتی۔ ترگنیف کو ماں کی اس عادت سے نفرت تھی۔ یہ نفرت ساری زندگی اس کے ساتھ رہی۔ وہ ماں سے اختلاف کرتا رہا۔ وہ اپنے غلاموں کو انسانی حقوق دینا چاہتا تھا۔ ماں اس پر رضامند نہ تھی۔ وہ اذیت پسند تھی۔ ترگنیف اس کی اس عادت سے بیزار رہتا تھا۔ 1834ء میں ترگنیف کا باپ مر گیا جو روسی فوج میں اعلیٰ افسر تھا۔ ترگنیف کی ماں کے لیے اب کھلا میدان تھا‘ اس نے جی بھر کے غلاموں پر تشدد کیا۔ ترگنیف نے کبھی دبے الفاظ میں ایسا نہ کرنے کے لیے کہا تو ماں نے اسے جائیداد سے عاق کرنے کی دھمکی دے دی۔ ترگنیف کا ایک چھوٹا بھائی بھی تھا‘ وہ خاموشی سے ماں کی بات مانتا رہا مگر ترگنیف نے ماں کے ظالمانہ سلوک کے خلاف احتجاج جاری رکھا۔ 18ء اکتوبر 1818ء کو (Oral) شہر میں ایک امیر خاندان کے گھر پیدا ہوا۔ اس کی ماں Varvara Petr شاعرانہ اور ادبی ذوق رکھنے والی ایک رئیس اور اذیت پسند خاتون تھی۔ترگنیف یورپ اور فرانس کے ادیبوں میں بہت مقبول تھا۔ فلابیئر کے ساتھ اس کے بہت گہرے مراسم تھے۔ ترگنیف اپنا زیادہ وقت فرانس ہی میں گزارتا تھا۔ روس کے ادیب، جن میں ٹالسٹائی بھی شامل تھا، اس کی اس حرکت کو اچھا نہیں سمجھتے تھے۔ روس کے ادیبوں اور نقادوں کا خیال تھا کہ ترگنیف کو روس سے کوئی دل چسپی نہیں، وہ ذہنی طور پر ’’یورپ زدہ‘‘ ہو کر رہ گیا ہے لیکن یہ بات درست نہ تھی۔ ترگنیف کی تحریروں سے واضح ہے کہ اسے روس سے بہت محبت تھی۔ روس کے کسانوں اور دیہات میں بسنے والے لوگوں کی حالت زار پر اس کا دل لہو روتا۔ روس کے ادیب صرف حسد میں یہ باتیں کرتے تھے کیونکہ یورپ اور دیگر ممالک میں ترگنیف اپنے تمام ہمعصر لکھنے والوں سے زیادہ مقبول تھا۔ ’’باپ اور بیٹے‘‘ (Fathers and Sons) ترگنیف کا عالمی شہرت یافتہ شاہکار ہے۔ یہ ناول 1862ء میں چھپا۔ اس ناول کا ہیرو بازووف 1860ء کی نسل کی نمائندگی کرتا ہے۔ یہ نوجوان Nihilist تحریک سے تعلق رکھتا ہے جو مذہب سمیت تمام پرانے عقائد اور اداروں کو رَد کرتی ہے۔ مغربی یورپ میں اسے پہلے روسی ناول نگار کی حیثیت سے تسلیم کیا گیا۔ ترگنیف بحیثیت شاعر تو نا کام رہا لیکن بحیثیت ناول نگار اس کی اہمیت مسلم ہے۔ اسے ’’ناول نگاروں کا ناول نگار‘‘ کہا جاتا ہے۔ اس ناول کا ہیرو بازووف ایک ایسی نسل کی نمائندگی کرتا ہے جو مر کر بھی زندہ رہی جس نے اپنے آپ کو اپنے خیالات کی بھینٹ چڑھا دیا، جس نسل کے خیالات ان کی بزرگ نسل نہ سمجھ سکی۔ ترگنیف بلاشبہ ایک ایسا ناول نگار تھا جس نے ہمیں بتلایا کہ زندگی کیا ہے۔ انسان کی مختلف پرتیں کیا ہیں۔ وہ کیا ہے جو تاریخ کے پیچھے چھپا ہوا ہے۔ وہ بھید کیا ہے جو انسانوں کو الجھن میں ڈال دیتا ہے۔ قاری اگر ترگنیف کے ناولوں کا مطالعہ کریں تو ان کا ان تمام چیزوں سے تعارف ہوتا ہے۔ (ادبی اقتباسات)",entertainment
37,ایک عمدہ فلم پاکستان میں ناکام کیوں ہو گئی؟,https://urdu.arynews.tv/usman-jamai-book-passage-6/,"پوچھا کسی نے، ”بھئی! یہ مغلِ اعظم جیسی عمدہ فلم پاکستان میں ناکام کیوں ہوگئی؟“ ہمارا جواب تھا، ”بادشاہوں کی فلموں سے انھیں دل چسپی ہوگی جن کے لیے بادشاہت تاریخ کا حصہ ہوگئی ہے، ہم پاکستانیوں کو ”اکبرِاعظم اور نورتن“ کے نظارے کے لیے سنیما جانے کی کیا ضرورت؟“ بہرحال ”مغلِ اعظم“ کی ناکامی سے قطع نظر اس فلم کی پاکستان میں نمائش سے پاک بھارت ”فلمی تعلقات“ کا ایک نیا دور شروع ہونے کا امکان پیدا ہوگیا ہے۔ یہاں فلمی تعلقات کی اصطلاح ہم نے بہت ہی محدود معنوں میں استعمال کی ہے ورنہ دونوں ممالک کے تعلقات ہمیشہ سے فلمی انداز ہی کے رہے ہیں اور وہ بھی ایکشن فلموں والے۔ کبھی کبھی ان تعلقات میں رومانوی فلموں کا رنگ آجاتا ہے اور کبھی تو لگتا ہے جیسے سفارتی اسکرین پر روایتی پنجابی فلم کا گانا چل رہا ہو جس میں ناچتی، اچھلتی کودتی اور چھلانگیں لگاتی ہیروئن ”کُل وقتی ناراض“ اور مغل بچوں کی طرح محبوب کو مار رکھنے کی خُو بُو والے ”جٹ“ ہیرو کو دراصل اتنی سی بات باور کروا رہی ہوتی ہے کہ اسے ”بڑے زور کی محبت لگی ہے“، ادھر ہیرو ”اصولوں پر کوئی سودے بازی نہیں ہوگی“ کی تصویر بنا اکڑا کھڑا ہوتا ہے، جیسے کہہ رہا ہو ”دل میرا اٹوٹ انگ ہے، یہ تو میں کسی حال میں نہیں دوں گا۔“ بعض حضرات کا خیال ہے کہ ہیرو اس انتظار میں ہوتا ہے کہ اچھل کود کے نتیجے میں بھاری بھرکم ہیروئن کا وزن ذرا کم ہو تو محبت کا آغاز کیا جائے۔ جن دنوں ہمارا ملک ”مسلم سوشل فلم“ بنا ہوا تھا، اس زمانے میں بھی یہاں بھارتی فلمیں دیکھنے کی مکمل آزادی تھی اور اب تو وطن عزیز کا منظر نامہ خاصا رنگین، بلکہ ”گلیمرائز“ ہوچکا ہے، لہٰذا قوی امید ہے کہ ہم پاکستانی بہت جلد بڑی اسکرین پر ”چھوٹے کپڑے“ دیکھ کر کمپیوٹر اور ٹی وی کی اسکرین سے زیادہ محظوظ ہوں گے۔ بھارتی فلموں کی پاکستان میں نمائش کے امکان کے ساتھ ایک اور اچھی بات یہ ہے کہ دونوں ملکوں کے اداکار اور اداکارائیں ایک دوسرے کے ملک میں آ…جا اور باہم گھل مِل رہے ہیں۔ دوستی بڑھانے کا یہ بہت اچھا موقع ہے، بشرطے کہ اداکار موقع سے فائدہ اٹھانا جانتے ہوں۔ بہت سے حضرات کو پاکستان میں بھارتی فلموں کی نمائش پر سخت اعتراض ہے۔ ان کا کہنا ہے کہ فلموں کی نمائش دوطرفہ بنیاد پر ہونی چاہیے۔ ہم نہ صرف اس مطالبے کی پرزور تائید کرتے ہیں، بلکہ ہمارا تو کہنا ہے کہ حکومت پاکستان، بھارت سرکار سے مطالبہ کرے کہ وہ اپنے ملک میں ”فلم بینی بالجبر“ کا قانون منظور کرواکے ہر بھارتی کو پاکستانی فلمیں دیکھنے کا پابند بنا دے۔ ویسے ہمیں ذاتی طور پر بھارتی فلموں کی پاکستان میں نمائش سے زیادہ پاکستانی فلموں کی بھارت میں نمایش سے دل چسپی ہے۔ ہمارے خیال میں اگر ہماری پنجابی فلمیں دہلی، ممبئی اور کولکتہ وغیرہ کے سنیما گھروں میں چلنے لگیں تو بھارتیوں کے دل میں ”گنڈاسے“ کی ایسی دہشت بیٹھے گی کہ وہ کہہ اٹھیں گے ”بھگوان کے لیے کشمیر لے لو، مگر ہمیں اپنی فلمیں نہ دکھاؤ۔“ ہم اس رائے کے تہِ دل سے حامی ہیں کہ دونوں ملک مشترکہ فلم سازی کریں، مگر ہمارا کہنا ہے کہ یہ مشترکہ فلمیں یک طرفہ کے بہ جائے ”مشترکہ ”ہی نظر آنی چاہییں۔ یعنی ان فلموں میں نہ صرف دونوں ملکوں کے اداکار ایک ساتھ کام کریں، بلکہ فلموں کے نام، کہانیاں اور مناظر بھی مشترکہ نوعیت کے ہوں، چوں کہ سارے جہاں کا درد ہمارے جگر میں ہے، اس لیے ہم یہاں ایک مشترکہ فلم کا خاکہ تجویز کررہے ہیں۔ ہمارے خیال میں اس مجوزہ خاکے پر اور اس فارمولے کے تحت بننے والی فلم ہی مشترکہ کہلانے کی مستحق ہوگی۔ ہماری تجویز کردہ فلم کا نام ہے ”جٹ تے مغل اعظم“ ہم یقینِ کامل کے ساتھ کہتے ہیں کہ اگر اس نام سے ”مغل اعظم“ کا ری میک بنایا جائے تو نہ صرف یہ فلم کام یاب ہوگی، بلکہ کئی ”کھڑکی توڑ ہفتے“ بھی مکمل کرے گی۔ اب جہاں تک کہانی کا تعلق ہے تو ہماری رائے میں کہانی کا آغاز لکھ کر اختتام کرداروں پر چھوڑ دیا جائے، ”جس دیے میں جان ہوگی وہ دیا رہ جائے گا۔“ رہے مکالمے، تو اصل مغل اعظم کے ہر مکالمے کے شروع اور آخر میں ”اوئے“ لگا کر انھیں مشترکہ بنایا جاسکتا ہے۔ یہ بات ہم بہ صد اصرار کہیں گے کہ برصغیر میں نہ سہی، فلم میں مرکزی کردار پاکستان ہی کو ملنا چاہیے۔ اگر سلطان راہی حیات ہوتے تو ہم ”شہزادہ سلیم“ کے کردار کے لیے انھی کا نام تجویز کرتے۔ ایسی صورت میں فلم کا اختتام یقینا کسی ایسے منظر پر ہوتا کہ ”اکبر اعظم“ دیوار میں ”چُنے“ ہوئے ”شیخو شیخو“ پکار رہے ہیں اور ”شیخو“ انارکلی کو گھوڑی پر بٹھائے گنڈاسا لہراتا ”ٹپاٹپ ٹپا ٹپ“ دوڑا چلا جارہا ہے۔ ”شیخو“ کے کردار کے لیے ہمارے ذہن میں دوسرا نام محمد علی کا تھا۔ ایک زمانے میں ہمارے ہاں تاریخی فلمیں بناتے وقت صرف فلم ریلیز کرنے کی تاریخ کے بارے میں سوچ بچار کی جاتی تھی، باقی سارے امور طے شدہ ہوتے تھے۔ مثلاً یہی کہ مرکزی کردار محمد علی کو ادا کرنا ہے۔ وہ تو خیریت گزری کہ قائد اعظم پر فلم لولی وڈ کے کسی فلم ساز اور ہدایت کار نے نہیں بنائی، ورنہ یہ کردار بھی محمد علی کو ملتا اور ان کے جذباتی طرز بیان سے متاثر ہوکر ”انگریز“ دو تین مناظر کے بعد ہی پاکستان بنانے پر مجبور ہوجاتے اور پوری فلم صرف دس پندرہ منٹ میں نمٹ جاتی۔ اسی طرح ”جٹ تے مغل اعظم“ کی کہانی میں انارکلی کا انجام اس بات پر منحصر ہوتا کہ محمد علی اکبر بادشاہ کا کردار کرتے ہیں یا شہزادہ سلیم کا۔ خیر، نہ سلطان راہی رہے نہ محمد علی، لہٰذا اب تو جو ہیں انھی سے کام چلانا پڑے گا۔ ایسے میں بہتر ہوگا کہ انارکلی کا کردار صائمہ کو دے دیا جائے۔ ہم دعوے سے کہہ سکتے ہیں کہ ہماری یہ اداکارہ تمام بھارتی اداکاراؤں پر بھاری ہے، تاہم، ہمارے دعوے کی صداقت معلوم کرنے کے لیے آپ کو سنیما اسکرین کے بجائے ویٹ مشین سے رجوع کرنا ہوگا۔ اگر صائمہ نے انار کلی کا روپ دھارا تو اکبر اعظم کی کیا مجال کہ انارکلی کو دیوار میں چنوا سکیں۔ اوّل تو بادشاہ سلامت کی ہمت ہی نہیں ہوگی کہ مغلیہ سلطنت کی طرح ”وسیع و عریض“ اس انارکلی پر ”لشکر کشی“ کرسکیں۔ دوسرے ”ٹھیکے دار“ کا بھی یہی مشورہ ہوگا ”مہا بلی! دیوار اتنا بوجھ نہیں سہار سکے گی۔“ یوں فلم کا اختتام غم ناک ہونے کے بہ جائے خوش گوار ہوگا۔ (معروف ادیب اور شاعر محمد عثمان جامعی کی ایک شگفتہ تحریر، وہ متعدد کتابوں کے مصنّف ہیں اور بطور طنز و مزاح نگار ادبی حلقوں میں‌ شہرت رکھتے ہیں)",entertainment
38,مسلم معاشرہ اور بولی وڈ,https://urdu.arynews.tv/hindi-cinema-muslims/,"یوں تو مسلمانوں کی تاریخ و تہذیب سے متعلق بے شمار فلمیں (نجمہ، طلاق، پالکی، میرے محبوب وغیرہ) بنتی رہی ہیں لیکن ایم ایس ستھیو کی ’گرم ہوا‘ (1973ء)، بی آر چوپڑا کی ’نکاح‘ (1982ء) اور ساگر سرحدی کی ’بازار‘ (1982ء) جیسی فلموں کو ایک خاص پہلو سے مسلم معاشرے کے سیاسی، معاشرتی اور ازدواجی رخ کو کامیابی کے ساتھ پیش کرنے کی فقید المثال کوششوں میں گِنا جاسکتا ہے۔ عصمت چغتائی کے افسانے پر مبنی ’گرم ہوا‘ میں تقسیم ہند کے فوراً بعد منقسم مسلم خاندانوں کے کرب اور بدلے حالات میں ہم وطنوں کے بدلے ہوئے رویوں کے بیچ ان کی اپنی بقا کی جدوجہد میں پریشانیاں، شمالی ہند کے ایک جوتا ساز خاندان کی کہانی کے حوالے سے اس خوبی سے پیش کی گئی ہیں کہ آپ ان موسموں کی گرم ہوا کی تپش محسوس کرسکتے ہیں۔ اچلا ناگر کی لکھی ہندی کہانی پر مبنی ’نکاح‘ میں مسلم فیوڈل کلاس میں عورت کی حیثیت اور خانگی مسائل (نکاح، طلاق اور حلالہ) کو پیش کرنے کی جرأت کی گئی ہے۔ ساگر ہی کی لکھی کہانی ’بازار‘ میں حیدرآباد(دکن) میں جوڑے اور جہیز کی بدعت کی مار جھیلتے متوسط طبقے کی کم تعلیم یافتہ بِن بیاہی لڑکیوں کی بدحالی اور جاگیر دار سماج یا عرب شیوخ کے ذریعے ان کے استحصال کی دل سوز داستان پیش کی گئی ہے۔ زیادہ تفصیل کا موقع نہیں، پھر بھی ان فلموں کے اہم ترین کرداروں میں بالترتیب بلراج ساہنی، سلمیٰ آغا اور سپریا پاٹھک کی بے داغ اور لاجواب اداکاری کا اعتراف ضروری ہے۔ ’نکاح‘ میں غلام علی کی آواز میں گائی ہوئی حسرت کی غزل ’’چپکے چپکے رات دن آنسو بہانا یاد ہے‘‘، سلمیٰ آغا کی دل ربا آواز میں حسن کمال کا کلام ’’ دل کے ارماں آنسوؤں میں۔۔۔‘‘ اور ’’دل کی یہ آرزو تھی کوئی۔۔۔‘‘ شامل ہے۔ اسی طرح ’بازار‘ میں خیام کی موسیقی کے ساتھ میر، مرزا شوق، مخدوم اور بشر نواز کا کلام لتا منگیشکر، جگجیت سنگھ، چترا سنگھ، طلعت عزیز اور بھوپیندر کی آوازوں میں غالباً اپنے بہترین غنائی فارم میں محفوظ ہو گیا ہے۔ (وشوناتھ طاؤس کے مضمون مسلم معاشرہ اور ہندی فلمیں سے اقتباس)",entertainment
39,’’بانی صاحب بہرحال بانی صاحب ہیں!‘‘,https://urdu.arynews.tv/rajendra-manchanda-bani/,"راجیندر منچندا بانی کو اردو ادب میں‌ جدید لب و لہجے والے ایسے شاعر کے طور پر یاد کیا جاتا ہے جس نے غزل کو توانا فکر سے مالا مال کیا۔ ان کا نام راجیندر منچندا تھا اور بانی تخلّص۔ وہ 1932ء کو ملتان میں‌ پیدا ہوئے۔ بانیؔ کا خاندان تقسیمِ ہند کے بعد بھارت ہجرت کر گیا۔ وہیں 1981 میں‌ بانی کی زندگی کا سفر تمام ہوا۔ ان کے تین شعری مجموعے منظرِ عام پر آئے جن کے نام‌ حرفِ معتبر، حسابِ رنگ اور شفقِ شجر ہیں۔ یہاں ہم بانی سے متعلق اردو کے معروف مزاح نگار مجتبیٰ حسین کے شخصی خاکے سے چند اقتباسات پیش کررہے ہیں۔ وہ لکھتے ہیں: بانی کو میں نے جس طرح اور جس حد تک دیکھا، پایا اور سنا ہے وہ سب کچھ اس خاکے میں ہے۔ ایک بانی وہ جو بانی ہے، دوسرا بانی وہ جو منچندا ہے۔ نومبر 1972 میں جب میں دہلی آیا تو اس وقت تک میں نے ڈرتے ڈرتے بانی کا تھوڑا بہت کلام پڑھ لیا تھا۔ اور آج سربزم اس راز کا افشا کرتا چلوں کہ مجھے ان کا کلام بے حد پسند آیا تھا۔ دل میں اندیشہ تھا۔ کہ بانی سے کہیں نہ کہیں کسی نہ کسی موڑ پر ضرور ملاقات ہوگی۔ لہٰذا سوچا کہ ان کا مزید کلام پڑھ لینا چاہیے۔ اگر وہ اپنی شاعری کے بارے میں کبھی کوئی سوال پوچھ بیٹھیں، اور میں معقول سا جواب نہ دے سکوں تو سبکی ہوگی یوں بھی دور اندیش آدمی خطرہ کو پہلے ہی بھانپ لیتا ہے، میں بانی کے کچھ شعر یاد کر کے اور ان کے کلام کے بارے میں اپنی رائے پر مبنی چند جملے تراش کر دلّی میں بلا خوف و خطر گھومتا رہا کہ بانی اب جہاں چاہیں ملیں وہ مجھے یوں غفلت میں نہ پائیں گے۔ مگر ایک دن کسی نے بتایا کہ بانی ان دنوں موت اور زیست کی کشمکش میں مبتلا ہیں اور اسپتال میں زیر علاج ہیں۔ پھر بہت عرصہ بعد ماولنکر ہال میں ریڈیو کے ایک مشاعرہ میں انہیں جناب ’’دم گفتگو صد سخن معتبر راز‘‘ نے میرا تعارف بانی سے کرایا۔ بانی انہی دنوں اسپتال سے چھوٹ کر آئے تھے۔ نقاہت کے باوجود بڑی گرم جوشی سے ملے پھر شکایت کی ’’بھئی ہم ہسپتال میں مہینوں تک موت سے لڑتے رہے مگر تم نے خبر تک نہ لی حالانکہ تمہیں دلّی آئے ہوئے تو کئی مہینے بیت گئے۔‘‘ بانی شکایت کرتے رہے اور میں نظر جھکائے بانی کے کلام کے بارے میں ان جملوں کو یاد کرنے کی ناکام کوشش کرتا رہا جو میں نے کبھی حفظ کر رکھے تھے۔ خدا دشمن کو بھی کمزور حافظہ نہ دے۔ پھر بانی سے کافی ہاؤس، ادبی جلسوں اور مخصوص بیٹھکوں میں ملاقاتیں ہونے لگیں۔ بانی کو میں نے ہر دم ایک سیدھے سادے اور معصوم آدمی مگر ایک سرکش اور چوکس شاعر کے روپ میں پایا۔ ایسا شاعر جس کے سامنے ہر دم اس کی شاعری رہتی ہے۔ بانی کی شاعری مال عرب ہے جو ہمیشہ پیش عرب رہتا ہے۔ مجھے یاد ہے کہ ایک دن میں اپنے ایک حیدر آبادی دوست کے ہمراہ کافی ہاؤس گیا تو دیکھا کہ بانی دوستوں میں گھرے بیٹھے ہیں۔ مسئلہ کچھ یوں زیر بحث تھا کہ بانی فلاں مشاعرہ میں کیوں نہیں گئے۔ بحث پہلے سے جاری تھی اور جب ہم ٹیبل پر پہنچے تو بانی دوستوں سے یوں مخاطب تھے۔ ’’بھئی بانی صاحب کو تم جانتے ہی ہو۔ وہ کیوں اس طرح کے مشاعروں میں جانے لگیں۔ بانی صاحب کو لوگوں نے سمجھ کیا رکھا ہے۔ بانی صاحب کا اپنا ایک الگ مقام ہے۔ بانی صاحب بہرحال بانی صاحب ہیں۔‘‘ غرض وہ بڑی دیر تک بانی صاحب ہی کی باتیں کرتے رہے۔ پھر وہ ٹیبل سے اٹھ کر چلے گئے۔ جب وہ چلے گئے تو میرے حیدرآبادی دوست نے کہا ’’یار بانی تو دہلی میں ہی رہتے ہیں۔ ان سے ملنے کی بڑی تمنا ہے۔ بڑا اشتیاق ہے۔ پھر ابھی جو صاحب اٹھ کر گئے ہیں۔ انھوں نے تو اس آتش شوق کو اور بھی بھڑکا دیا ہے۔ یار ہماری ان سے ملاقات تو کرا دو۔‘‘ محفل میں زور دار قہقہے بلند ہوئے اور میں نے اپنے دوست کو بتلایا۔ ’’میاں یہ جو صاحب ابھی تمہاری آتش شوق کو بھڑکا رہے تھے وہ اصل میں بانی صاحب ہی تھے۔ بانی صاحب کے راستہ میں خود بانی صاحب حائل ہیں۔ اب یہ تمہاری بدقسمتی ہے کہ ان سے ملاقات نہ ہو سکی۔‘‘ اور میرا دوست حیران اور پھٹی پھٹی نگاہوں سے ہمارے قہقہوں کو دیکھتا رہ گیا۔ میں یہ بات مذاق میں نہیں بلکہ بڑی سنجیدگی کے ساتھ کہنا چاہتا ہوں کہ احتشام حسین مرحوم سے لے کر باقر مہدی اور شمس الّرحمن فاروقی تک سب ناقد بانی کے سچے قدردان ہیں۔ موخرالذکر دوناقدوں کی قدردانی کا میں چشم دید گواہ بھی ہوں۔ ڈاکٹر نارنگؔ کے گھر پر ایک محفل میں جب بانی سے کلام سنانے کی فرمائش کی گئی تو شمس الّرحمن فاروقی نے کہا تھا۔ یہ کیسے ہوسکتا ہے، بانی اپنے رتبہ کے اعتبار سے آخر میں کلام سنائیں گے۔ پہلے میں سنائے دیتا ہوں۔‘‘",entertainment
40,ایزرا پاؤنڈ تو کورس میں شامل ہے ہی نہیں!,https://urdu.arynews.tv/ezra-pound-poet-and-critic-2/,"یہ اس برس کی بات ہے جب ہندوستان چھوڑ دو تحریک چلی تھی۔ شہر شہر ہنگامے ہو رہے تھے۔ میرٹھ کیسے بچا رہتا۔ وہ بھی اس کی زد میں آگیا۔ اردگرد ہندوستان چھوڑ دو کے نعرے لگ رہے تھے۔ لاٹھی چارج، آنسو گیس، گرفتاریاں مگر میرٹھ کالج میں امن و امان تھا۔ بس ایک صبح کالج کے کسی گوشے میں یہ نعرہ بلند ہوا۔ سمجھو کہ جیسے کسی نے بھس میں چنگاری پھینک دی۔ آگ فورا ہی بھڑک اٹھی۔ کلاسوں سے لڑکے بھرا کھا کر نکلے۔ نعرہ بازی شروع ہوگئی۔ کسی نے گھما کر پتھر مارا اور ایک کمرے کے کسی دریچے کے شیشے چکنا چور ہوگئے۔ بس پھر دروازوں، دریچوں کے شیشے چکنا چور ہوتے چلے گئے۔ جب ہجوم کسی طور قابو نہ آیا تو پولیس طلب کرلی گئی۔ مگر پولیس کے آنے سے پہلے میرٹھ کے جانے مانے لیگی راہ نما ڈاکٹر اشرف کالج آن پہنچے۔ مسلمان طلباء میں جو لیڈر قسم کی مخلوق تھا، اسے ہدایات دیں اور چلے گئے۔ میں نے اردگرد نظر ڈالی تو دیکھا کہ مسلمان طلباء بھاگنے کے بجائے لپک جھپک پرنسپل چٹر جی کے گرد جمع ہو رہے ہیں۔ میں بھی ان میں جا شامل ہوا۔ آگے آگے جو گھڑ سوار تھا، اس نے اپنے دستہ کو ہدایت دی کہ کر لو انہیں گرفتار۔ مگر چٹر جی بیچ میں آگئے۔ ""نہیں انہیں نہیں۔ یہ میرے بچّے ہیں۔” سو رسیدہ بود بلائے ولے بخیر گزشت کالج بند ہوگیا مگر پروفیسر مکر جی کلاس سے اپنی بے تعلقی کو زیادہ دن برداشت نہ کرسکے، جلد ہی اس جمود کو توڑا اور کلاس لینا شروع کر دی۔ آج یوں ہوا کہ انگریزی شاعری کے نئے رجحانات پر بات کرتے   کرتے کہیں ایزرا پاؤنڈ کا حوالہ آگیا۔ لیجیے پھر ایزرا پاؤنڈ پر ہی رواں ہوگئے۔ یہ دھیان ہی نہیں رہا کہ ایزرا پاؤنڈ تو کورس میں شامل ہے ہی نہیں۔ ذرا وقفہ آیا تو ایک طالب علم ڈرتے ڈرتے کھڑا ہوا اور جھجھکتے ہوئے بولا: سر، ایزرا پاؤنڈ ہمارے کورس میں نہیں ہے۔ بس مکر جی کے تن بدن میں آگ لگ گئی۔ کورس؟ میں کورس نہیں پڑھاتا، تمہیں انگریزی ادب پڑھاتا ہوں۔ یہ کہا، سامنے رکھی کتاب کہنے والے طالبِ علم کی طرف پھینک کر ماری اور بھنّا کر باہر نکل گئے۔ کلاس ہکا بکا کہ یہ کیا ہوا۔ اگلے دن کلاس میں طلباء سب موجود، مکر جی غائب۔ بہت انتظار کیا مگر بے سود۔ تب طلباء کو احساس ہوا کہ مکر جی کچھ زیادہ ہی خفا ہوگئے ہیں۔ اگلے دن طلباء کی ایک ٹولی ان کے گھر پہنچی۔ منت سماجت کی، روٹھے ہوئے کو منایا اور کلاس میں لے کر آئے۔ یہ تھے ہمارے پروفیسر مکر جی۔ (ماخوذ از ""جسجتو کیا ہے”)",entertainment
41,"""ہم اپنے کھوئے ہوئے دل کو کبھی نہیں ڈھونڈیں گے!”",https://urdu.arynews.tv/azad-book-ghubar-e-khatir-passage/,"جس قید خانے میں صبح ہر روز مسکراتی ہو، جہاں شام ہر روز پردۂ شب میں چھپ جاتی ہو، جس کی راتیں کبھی ستاروں کی قندیلوں سے جگمگانے لگتی ہوں، کبھی چاندنی کی حسن افروزیوں سے جہاں تاب رہتی ہوں، جہاں دوپہر ہر روز چمکے، شفق ہر روز نکھرے، پرند ہر صبح و شام چہکیں، اسے قید خانہ ہونے پر بھی عیش و مسرت کے سامانوں سے خالی کیوں سمجھ لیا جائے؟ مصیبت ساری یہ ہے کہ خود ہمارا دل و دماغ ہی گم ہو جاتا ہے۔ ہم اپنے سے باہر ساری چیزیں ڈھونڈتے رہیں گے، مگر اپنے کھوئے ہوئے دل کو کبھی نہیں ڈھونڈیں گے۔ حالانکہ اگر اسے ڈھونڈ نکالیں تو عیش و مسرت کا سارا سامان اسی کوٹھڑی کے اندر سمٹا ہوا مل جائے۔ ایوان و محل نہ ہوں تو کسی درخت کے سائے سے کام لے لیں، دیبا و مخمل کا فرش نہ ملے تو سبزۂ خود رو کے فرش پر جا بیٹھیں، اگر برقی روشنی کے کنول میسر نہیں ہیں تو آسمان کی قندیلوں کو کون بجھا سکتا ہے۔ اگر دنیا کی ساری مصنوعی خوشنمائیاں اوجھل ہو گئیں ہیں تو ہو جائیں، صبح اب بھی ہر روز مسکرائے گی، چاندنی اب بھی ہمیشہ جلوہ فروشیاں کرے گی، لیکن اگر دل زندہ پہلو میں نہ رہے، تو خدارا بتلائیے اس کا بدل کہاں ڈھونڈیں؟ اس کی خالی جگہ بھرنے کے لیے کس چولھے کے انگارے کام دیں گے۔ میں آپ کو بتلاؤں اس راہ میں میری کامرانیوں کا راز کیا ہے؟ میں اپنے دل کو مرنے نہیں دیتا۔ کوئی حالت ہو، کوئی جگہ ہو، اس کی تڑپ دھیمی نہیں پڑے گی، میں جانتا ہوں کہ جہاں زندگی کی ساری رونقیں اسی میکدۂ خلوت کے دم سے ہیں۔ یہ اجڑا اور ساری دنیا اجڑ گئی۔ (انشاء پرداز مولانا ابوالکلام آزاد کی کتاب غبارِ خاطر سے اقتباس)",entertainment
42,’آپ اپنے دین کے لیے نذرانہ پیش نہ کرسکے!‘,https://urdu.arynews.tv/habib-urrahman-ludhyanvi/,"ہندوستان کی جنگِ آزادی میں مدارس کے بوریا نشینوں اور معمر باریش غازیوں نے موت سے بے نیاز ہو کر میرِ کارواں کا کردار ادا کیا۔ مولانا حبیب الرحمٰن لدھیانوی بھی انہی میں سے ایک تھے۔ وہ ہندو مسلم اتحاد کے بڑے داعی اور تقسیمِ ہند کے  مخالف تھے۔ ان کی گاندھی سے ایک ملاقات اور اس دوران ہونے والی گفتگو قارئین کی دل چسپی کے لیے پیش ہے، جس کے راوی سید محمد اسلم ہیں جو اپنی کتاب میں لکھتے ہیں: میں نے ظہر کی نماز جامع مسجد میں ادا کی۔ مسجد کے شمالی دروازے کے باہر ایک چھوٹا سا قبرستان ہے، جو امام صاحب کا قبرستان کہلاتا ہے۔ اسی قبرستان میں مولانا حبیب الرحمٰن  لدھیانوی (م 1956ء) اور مولوی سمیع اللہ (م 1969ء) محو خوابِ ابدی ہیں۔ مولانا لدھیانوی ایک زمانے میں مجلسِ احرار کے صدر تھے اور پاکستان کی مخالفت میں پیش پیش تھے۔ قیامِ پاکستان کے بعد موصوف مہاجروں کے قافلے کے ساتھ پاکستان پہنچے، لیکن یہاں ان کا جی نہ لگا اور موصوف دسمبر 1947ء کے اواخر میں دوبارہ بھارت چلے گئے۔ 3 جنوری 1948ء کو وہ ’گاندھی جی‘ سے ملے۔ گاندھی جی نے ان سے کہا۔ مولانا کیا آپ بھی پاکستان چلے گئے تھے؟ کیا آپ نے لدھیانہ کی سکونت اس بنا پر ترک کی کہ وہاں کے ہندو اور سکھ آپ کو قتل کرنا چاہتے تھے، اگر آپ کا یہی جرم تھا تو آپ اپنے دین کے لیے جان کا نذرانہ پیش نہ کر سکے۔ یہ بات خود مولانا حبیب الرحمٰن لدھیانوی نے راقم الحروف کو سنائی تھی۔ ان کا یہ کہنا تھا کہ وہ گاندھی جی کی باتیں سن کر اس قدر شرمندہ ہوئے کہ انہیں کوئی جواب نہ دے سکے۔ یہ گاندھی کے ساتھ ان کی آخری ملاقات تھی۔ 30 جنوری 1948ء کو نتھو رام گوڈسے نے انہیں گولی مار کر ہلاک کر دیا۔ (کتاب ’سفرنامۂ ہند‘، از قلم سید محمد اسلم)",entertainment
43,"""ناغے کے مزے لوٹے ہر دور میں ناغہ خوروں نے!”",https://urdu.arynews.tv/shaista-zarren-urdu-inshaiyah/,"مصنّف: شائستہ زرّیں بچپن کی یادوں نے جب بھی ہمیں ستایا تو جہاں بچپن کے سنگی ساتھی یاد آئے وہاں اسکول کا زمانہ بھی بہت یاد آیا۔ اسکول کا ذکر آئے اور ناغے کی بات نہ ہو یہ تو ممکن ہی نہیں اور ہمارا مشاہدہ بھی یہی ہے کہ دورِ ضعیفی میں بھی جب ماضی اپنی گرفت میں لیتا ہے تو بچپن کی یادوں اور باتوں میں ناغے کے دن بہت ستاتے ہیں۔ ممکن ہے اوروں کامشاہدہ اور تجربہ ہمارے مشاہدے کے برعکس ہو۔ بات ہو رہی تھی ناغے کی۔ زمانۂ طالبعلمی میں نیا کیلینڈر اسی لیے تو اچھا لگتا تھاکہ اس میں سال بھر کی تعطیلات کی فہرست بھی ہوتی تھی اور اگر کوئی چھٹّی اتوار کو پڑ جاتی تو ناغہ کا سارامزہ کرکرا ہو جاتا۔ یہ چھٹیاں بہت پُرلطف ہوتیں۔ پھر یوں ہوا کہ اسکول کا زمانہ بھی رخصت ہوا۔ اسکول کو خیرباد کہہ کر ہم نے کالج کی راہ پکڑی تو آئے دن کے ”ہڑتالی ناغوں“ نے ناغے کی ساری خوشی خاک میں ملا دی اور ناغہ ہماری آنکھوں میں خار بن کر کھٹکنے لگا۔ ہر بات کی آخر ایک حد اور خصوصی ناغوں کی لذت ہی الگ ہوتی ہے۔ آج یادوں نے ذہن پر دستک دی تو جہاں زمانۂ طالبعلمی کے ناغوں نے اپنے حصار میں لیا وہاں انواع و اقسام کے ناغہ خوروں کا خیال بھی ہمیں ستانے لگا۔ ان میں سے بعض تفریحاً، چند مجبوراً، اکثر عادتاً اور کچھ تقلیداً ناغہ کرتے ہیں۔ آخری قسم کے ناغہ خور وہ ہیں جو اچھے بھلے جی رہے ہوتے ہیں، عادی ناغہ خوروں کو دیکھ کر اُنھیں بھی ناغہ کی ہڑک اُٹھتی ہے اور وہ ناغہ کا ذائقہ چکھنے کو بے چین ہوجاتے ہیں، لیکن بعض ایسے بھی ہیں جو دانائی کے تقاضوں کے پیشِ نظر ناغہ کرتے ہیں اوراپنے تو اپنے غیر بھی اُن کے ہنر کی داد دیتے نظر آتے ہیں۔ ان روایتی و مثالی ناغہ خوروں کے درمیان کئی ایک ایسے بھی ہوتے ہیں جو ناغہ کے تصور ہی سے خائف ہو جاتے ہیں۔ مضحکہ خیز المیہ یہ ہے کہ ہمارے معاشرے کا ایک طبقہ ایسا بھی ہے ناغہ جن کے لیے پیغامِ حیات لاتا ہے۔ ناغہ خوروں کی وجہ سے اُن کی چاندی جو ہو جاتی ہے۔ ظہیر کو جمعہ کو بخار چڑھا، ہفتہ ناغہ ہوا، اتوار کو دوبارہ اُسے بخار نے آ لیا، پیر کو ایک مرتبہ پھر ناغہ۔ ظہیر تو بوکھلا گیا۔ ڈاکٹر کے پاس گیا اور اُنھیں اپنا فسانۂ درد سنا کر پوچھا ؎ اے مسیحا یہ ماجرا کیا ہے؟ ڈاکٹر نے حسبِ پیشہ دو بول تسلی کے دیے، دو سو فیس کے لِیے اور دو ہزار کے ٹیسٹ ظہیر کی نذر کیے تو وہ تلملا گیا۔ اوائلِ بچپن ہی سے اُسے ٹیسٹ سے اللہ واسطے کا بیر تھا۔ اِدھر ڈاکٹر نے اُس کے ہاتھ میں ٹیسٹ کا پرچہ تھمایا، اُدھر یک بیک وہ اپنے بچپن میں پہنچ گیا جب عین ٹیسٹ والے روز بالکل اچانک اُس کے کسی بھی حصہ جسم میں درد کا ایسا شدید حملہ ہوتا کہ وہ بے حال ہو جاتا۔ درد چونکہ نظر بھی نہیں آتا، اسے وہی محسوس کرسکتا ہے جو اس میں مبتلا ہو۔ سو، ظہیر مزے سے ناغہ کر لیتا اور ایسا ہر اُس دن ہوتا جب ماہانہ ٹیسٹ ہوتا۔ باقی دن وہ چین کی بانسری بجاتا اور ماہانہ ٹیسٹ ختم ہوتے ہی پہلے کی طرح ہشاش بشاش ہو جاتا۔ گھر والے اِس صورت حال سے حیران و پریشان تھے، لیکن اللہ جانے ظہیر نے ڈاکٹر سے کیا ساز باز کر رکھی تھی کہ وہ بھی ظہیر کے ساتھ شریک ہوجاتے اور اب جو برسوں بعد ظہیرکو درحقیقت ناغہ کا بخارچڑھا تو وہ خود ڈاکٹر کی سازش کا شکار ہو گیا کہ ٹیسٹ کی نوعیت بے شک بدل گئی تھی لیکن اس کی یہ ہیَت خاصی ہیبت ناک تھی۔ یکایک ظہیر کو احساس ہوا کہ اسکول کے ٹیسٹ تو بہت بے ضرر اور تعلیمی سفر کا زادِ راہ ہوا کرتے تھے اور یہ ٹیسٹ جیب کٹنے کی علامت ہیں۔ اُس کی مہینہ بھر کی خون پسینے کی کمائی کا بڑا حصہ ناغہ کی اذیت کی نذرہو گیا تو زندگی میں پہلی بار ناغہ سخت برا لگا اور اُسے اپنا مصلحتاً کیا جانے والا ناغہ بلکہ بے دریغ ناغے یاد آگئے۔ شوکت کا شمار اُن لوگوں میں ہوتا ہے جنھیں تفریحاً ناغہ کی بہت سوجھتی ہے۔ مثلاً اگر کل میں دفتر سے ناغہ کر لوں تو مزہ ہی آجائے، کئی روز ہوئے گرلز کالج کا چکر نہیں لگایا، ایک دن کے ناغہ کے عوض دل لگی میں کیا برائی ہے؟ بہت ممکن ہے، ایک دن کی دل لگی شوکت کی شان و شوکت میں اضافے کا سبب بن کر دائمی خوشیوں کی نوید دے دے۔ شوکت نے اپنا سراپا آئینے میں دیکھ کرسوچا اور دفترسے ناغہ کر کے گرلز کالج کی راہ پکڑی۔ اب یہ شوکت کے نصیب کہ اُن کی شان تو کیا بڑھتی ہاں رہی سہی شوکت بھی خاک میں مل گئی۔اُس روز ناغہ کے طفیل شوکت کی وہ بھد اڑی کہ دفترسے مستقل ناغہ کی نوبت آگئی کہ جس لڑکی کو وہ شیشے میں اُتارنے کی ناکام کوشش کررہے تھے وہ کوئی اور نہیں اُن کے باس کی بیٹی تھی۔ ناغہ ہر ایک کو راس نہیں آتا۔ ہفتہ وار سرکاری تعطیل کے علاوہ بھی ہفتہ وار ناغہ کیا جا سکتا ہے۔ اس خیال کے ساتھ ہی ہمیں وہ ناغہ یاد آگیا جس کی اطلاع نے ایک پل میں ہمیں کئی کیفیتوں سے گزار دیا تھا۔ آج آپ بھی اس ناغہ کی روداد سے لطف اندوز ہوں۔ استاد کی زبان سے ادا ہونے والا ایک تاکیدی جملہ بھی شاگردوں کے لیے حکم کا درجہ رکھتا ہے، سو پروفیسر صاحب کا ہدایت نامہ ہم نے بھی بصد عجز و نیاز سُنا کہ ”منگل کے علاوہ کسی روز بھی آجانا کہ منگل کو میرا اور گوشت کا ناغہ ہوتا ہے۔“ منگل کے گوشت کا ناغہ تو بچپن سے سنتے چلے آ رہے ہیں لیکن پروفیسر صاحب کے منگل کے ناغہ کا ذکر سُن کر ہم چونکے بغیر نہ رہ سکے۔ ہمیں زمانۂ طالبعلمی یاد آگیا جب بغیر اطلاع ناغہ کرنے پر طالبعلموں کے خلاف تادیبی کارروائی کی جاتی تھی اور اطلاعی ناغہ کرنے والوں سے بھی باز پُرس ضرور کی جاتی تھی۔ دستاویزی ثبوت کافی نہ سمجھا جاتا تھا۔ اب جو پروفیسر صاحب نے اپنے ناغہ کا ذکر کیا تو خیال آیا کہ پروفیسر صاحب بلاجواز اتنے دھڑلّے سے ہفتہ وار ناغہ کی تہمت نہیں اٹھا سکتے۔ یقیناً منگل کو تنقید، تحقیق و تخلیق کے نت نئے در وا ہوتے ہوں گے کہ تینوں امور پروفیسر صاحب کی زندگی کا لازمی جزو ہیں۔ منگل شادمانی کو کہتے ہیں یہ بھی تو ہو سکتا ہے کہ منگل کو ناغہ کر کے پروفیسر صاحب فال نکالتے ہوں کہ امتحان کے لیے کون سی شبھ گھڑی ہو گی جب طالبعلم خلافِ توقع پرچہ دیکھ کر بھی اپنی تمام تر توجہ پرچے پر ہی مرکوز رکھیں گے اور کسی بھی اشتعال یا انتقام کی کیفیت میں مبتلا نہ ہوں گے۔ پروفیسر صاحب کے ناغہ کی گتھی تھی کہ سلجھ کر ہی نہیں دے رہی تھی، یکایک ہمیں اُن ناغہ خوروں کا خیال آگیا جو دانائی کے تقاضوں کے پیشِ نظر ناغہ کرتے ہیں۔ ساتھ ہی ایک دانا کا تجربہ بھی یاد آگیا کہ ”قدر کھو دیتا ہے ہر روز کا آنا جانا“ تب ہمیں ایک اور پروفیسر صاحب یاد آگئے جو پڑھاتے بیشک بہت اچھا تھے لیکن قدر کھو دینے کے خدشے کے تحت تین دن ہونے والی کلاس میں سے بھی ایک دن ناغہ ضرورکرتے اور شاگرد ایسے ناخلف اور ناقدرے کہ اُستاد کی دانائی کو سمجھنے کی کوشش کرنے کے بجائے اُن سے ایسے بدظن ہوئے کہ اُن کی قدر و منزلت تک دل سے نکال بیٹھے، لیکن جن پروفیسر صاحب نے اپنے ناغہ کا ذکر کیا تھا وہ تو تدریسی ذمہ داریاں نباہنے میں بے مثال ہیں۔ پروفیسر صاحب نے اپنے ناغہ کے ساتھ گوشت کے ناغہ کا ذکر کیوں کیا؟ ہماری سُوئی تو یہیں آکر اٹک گئی تھی۔ ”بذلہ سنج ایسی باتیں کیا ہی کرتے ہیں“ ہمارے دماغ نے ہمیں راہ دکھائی۔ پروفیسر صاحب کی حکمت کا راز جانتے جانتے ہم نے خود حکمت کے موتی چننے شروع کردیے مگر عقدہ تھا کہ حل ہو کے ہی نہیں دے رہا تھا کہ آخر منگل کو ہی ناغہ کیوں؟ جب کچھ لوگ اگر گوشت کے ناغہ کا غم منا رہے ہوتے ہیں تو بعض لوگ ناغہ کی مدت جلد ختم ہونے کی مسرت سے دوچار ہوتے ہیں۔ پروفیسر صاحب کا ناغہ گورکھ دھندا بن گیا، ایسا پیچیدہ معاملہ جس میں الجھ کر خیال کے نت نئے پھول تو کھل گئے مگر ناغہ کا سراغ پھر بھی نہ مل سکا۔ اگر آپ میں ہمت ہے تو سراغ لگا لیجیے! شاید یہ کام یابی آپ کے حصے میں آجائے اور ہم پر بھی پروفیسر صاحب کا منگل کا ناغہ اور وہ بھی گوشت کے ناغہ کے ساتھ مذکور ناغہ کا راز منکشف ہوجائے۔ ہاں ایک عہدے دارایسا بھی ہے جس کے ذمے ناغہ کرنے اور نہ کرنے والوں کی فہرست درج کرنا لکھا ہوتا ہے جسے اپنے ناغے سے زیادہ اوروں کے ناغے کا خیال ہی نہیں رہتا بلکہ وہ اُن کے ناغوں کا حساب اور ریکارڈ تک اپنے پاس رکھتا ہے۔ تمام ناغہ خوروں کے مزاج اور مسائل بھی سمجھتا ہے تو کیوں نہ ناغہ نویس سے ملا جائے جو عمرکے ہر حصے میں ناغہ کے مزے لوٹنے والوں کے تمام حربوں، حیلوں اور جواز سے واقف ہوگا۔ شاید ناغہ نویس کے توسط سے ہم مزید ناغہ خوروں سے ملاقات کر لیں۔ اُن ناغہ خوروں سے جو سرِدست ہماری دسترس سے دُور ہیں اور شاید اس طرح ہمارے علمِ ناغہ خوری میں قابلِ قدر اضافہ ہو جائے۔ لیکن یہ اضافہ طالبعلم بھی تو کر سکتے ہیں کہ ناغہ کی اصل عادت تو اسکول کے زمانے ہی سے پڑتی ہے نا؟ کیا خیال ہے؟",entertainment
44,علی سردار جعفری:‌ انقلابی فکر کا پرچارک اور انسان دوست شاعر,https://urdu.arynews.tv/urdu-poet-ali-sardar-jaferi/,"ہندوستان میں اردو ادب، ترقی پسند تحریک کا عروج، پھر تقسیمِ ہند سے قبل انقلاب کی گونج میں جن اہلِ قلم نے شہرت اور نام و مقام پایا، علی سردار جعفری انہی میں سے ایک ہیں۔ علی سردار جعفری ترقی پسند تحریک کے پلیٹ فارم سے اپنے افکار و نظریات کی ترویج و تبلیغ تمام عمر کرتے رہے اور اپنی تخلیقات کے ذریعے عالمی امن، ہندوستان میں بھائی چارے اور عالمی سطح پر انسان دوستی کا پرچار کیا۔ وہ فرد کی آزادی اور ترقی و خوش حالی کے لیے نظمیں لکھتے رہے اور ہر خاص و عام نے ان کے کلام کو سراہا۔ آج علی سردار جعفری کا یومِ وفات ہے۔ یہ بھی پڑھیے:اختر الایمان جنھیں سردار جعفری کی انانیت نے پنپنے نہ دیا! انقلاب آفریں نغمات کے خالق علی سردار جعفری نے اپنے تخلیقی وفور اور قلم کے زور پر ملک گیر شہرت اور مقبولیت حاصل کی اور اس دور کے نئے قلم کاروں کو متاثر کیا۔ وہ شاعر، نقّاد اور ایسے مضمون نگار تھے جن کے قلم سے کئی توصیفی اور تنقیدی مضامین، افسانے اور ڈرامے ہی نہیں نکلے بلکہ انھوں نے اپنی یادداشتوں اور ادبی تذکروں پر مبنی تحریریں‌ بھی یادگار چھوڑی ہیں۔ بنیادی طور پر علی سردار جعفری نظم کے شاعر تھے لیکن انھوں نے غزلیں بھی کہی ہیں اور گیت نگاری بھی کی جن میں خاص طور پر ایک جذباتی رو پائی جاتی ہے۔ ان کے کلام ایک ایسا صوتی آہنگ ہے جو اپنی مثال آپ ہے۔ علی سردار جعفری درد مند اور انسان دوست مشہور تھے اور ان اہلِ قلم میں سے ایک تھے جنھوں نے قوم اور فرد کی آزادی اور ترقی کا خواب دیکھا اور عوام کے جذبات کی ترجمانی کی۔ علی سردار جعفری بلرام پور (ضلع گونڈہ، اودھ) میں 29 نومبر 1913ء کو پیدا ہوئے اور یکم اگست 2000ء کو ممبئی میں انتقال کیا۔ ممتاز شاعر علی سردار جعفری نے ایک انٹرویو میں اپنے حالاتِ زندگی، تعلیم و تربیت اور اپنے ادبی سفر کا احوال یوں بتایا تھا: میرا نام اس اعتبار سے غیر معمولی ہے کہ آج تک اس نام کا دوسرا آدمی نہیں ملا۔ ہاں سردار علی نام کسی قدر عام ہے۔ حافظ شیرازی کے ایک قصیدے میں علی سردار اس طرح استعمال ہوا ہے کہ میرے نام کا سجع بن جاتا ہے۔ انھوں‌ نے اپنی تعلیم اور مشاغل و معمولاتِ نوعمری سے متعلق بتایا، سب سے پہلے گھر پر بہار کے ایک مولوی صاحب نے اردو، فارسی اور قرآن کی تعلیم دی۔ وہ رات کو قصص الانبیاء سناتے تھے۔ اس کے بعد دینی تعلیم کے لیے سلطان المدارس لکھنؤ بھیج دیا گیا، وہاں جی نہیں لگا۔ ایک مولوی صاحب کے گھر قیام تھا۔ وہاں بھی جی نہیں لگا اور میں فرار ہو کر بلرام پور واپس چلا گیا۔ بلرام پور کے انگریزی اسکول لائل کالجیٹ ہائی اسکول میں داخلہ لیا۔ کھلی فضا تھی، اچھے استاد تھے، ہم عمر لڑکوں سے دوستیاں تھیں۔ صبح ناشتہ کر کے گھر سے اسکول جانا اور شام کو چار بجے پھر واپس آکر ناشتہ کرنا، اور میل ڈیڑھ میل دور ایک پریڈ گراؤنڈ میں پیدل جا کر دو گھنٹے کرکٹ، ہاکی کھیلنا روز کا معمول تھا۔ علی سردار جعفری کے مطابق، اسی زمانے میں انیسؔ کے زیرِ اثر شاعر شروع کی۔ 1933ء میں بیس سال کی عمر میں ہائی اسکول کی تعلیم مکمل کر کے علی گڑھ مسلم یونی ورسٹی میں داخلہ لیا۔ (ابتدائی تعلیم کے چند سال ضائع ہوگئے تھے) یہ ایک طوفانی زمانہ تھا جب تحریکِ آزادی اپنے شباپ پر تھی۔ اس عہد کے علی گڑھ نے اردو زبان کو اختر حسین رائے پوری، سبط حسن، منٹو، مجاز، جاں نثار اختر، جذبی، خواجہ احمد عباس، جلیل قدوائی، اختر انصاری، شکیل بدایونی، عصمت چغتائی اور 1940ء کے آس پاس اخترالایمان کا تحفہ دیا۔ وہاں خواجہ منظور حسین، ڈاکٹر عبدالعلیم، ڈاکٹر رشید جہاں، ڈاکٹر محمد اشرف وغیرہ سے تعارف ہوا اور جن کی صحبت اور فیض نے ذوقِ ادب اور آزادی کے جذبے کو جلا عطا کی۔ ایک ہڑتال میں حصہ لینے کی وجہ سے مسلم یونیورسٹی کو خیر باد کہنا پڑا اور دہلی جا کر اینگلو عربک کالج میں داخلہ لیا۔ یہ وہ تاریخی کالج تھا جو دہلی کالج کے نام سے ایک بڑا تعلیمی کردار ادا کرچکا تھا۔ وہاں داخلہ دلوانے میں جلیل قدوائی اور اختر انصاری نے مدد کی۔ اس واقعہ کے پچاس سال بعد 1986ء میں علی گڑھ مسلم یونیورسٹی نے ڈی لٹ (D.Litt.) کی اعزازی ڈگری سے عزت افزائی کی۔ یہ میرے لیے اس اعتبار سے بہت بڑا اعزاز تھا کہ مجھ سے پہلے اعزازی ڈگری شعراء کی فہرست میں علامہ اقبال، مسز سروجنی نائیڈو اور حضرت جگر مراد آبادی کو عطا کی گئی تھی۔ وقت گزرا تو جہاں انھوں نے اپنی شاعری کے ذریعے مقام بنایا اور ترقی پسند دانش ور اور مصنّف کے طور پر مشہور ہوئے، وہیں آزادی کے لیے ان کی سیاسی جدوجہد کا زمانہ بھی یہی تھا اور علی سردار جعفری کمیونسٹ پارٹی آف انڈیا کے متحرک اور فعال رکن بھی بن چکے تھے۔ وہ لکھتے ہیں، جواہر لال نہرو سے اسی زمانے میں ملاقات ہوئی اور ملاقات کا یہ شرف آخر دن تک قائم رہا۔ ان کے انتقال سے دو ماہ قبل تین مورتی ہاؤس میں اندرا گاندھی نے ایک چھوٹا سا مشاعرہ پنڈت جی کی تفریح طبع کے لیے کیا تھا، جس میں فراقؔ، سکندر علی وجدؔ اور مخدوم محی الدّین بھی شامل تھے۔ میں نے اپنی نظم “میرا سفر” فرمائش پر سنائی تھی۔ علی سردار جعفری کا تعلمی سفر درجہ بہ درجہ جاری تھا اور اسی دوران وہ شاعری اور کمیونسٹ پارٹی کے بینر تلے اپنی سیاسی اور سماجی سرگرمیوں میں بھی مگن تھے، وہ اس بارے میں وہ لکھتے ہیں، دہلی سے بی۔ اے کرنے کے بعد میں لکھنؤ آ گیا۔ پہلے مجازؔ کے ساتھ قانون کی تعلیم کے لیے ایل۔ ایل۔ بی میں داخلہ لیا۔ ایک سال بعد اس کو چھوڑ کر انگریزی ادب کی تعلیم کے لیے ایم۔ اے میں داخلہ لیا۔ لیکن آخری سال کے امتحان سے پہلے جنگ کی مخالفت اور انقلابی شاعری کے جرم میں گرفتار کر لیا گیا اور لکھنؤ ڈسٹرکٹ جیل اور بنارس سنٹرل جیل میں تقریباً آٹھ ماہ قید رہا اور پھر بلرام پور اپنے وطن میں نظر بند کر دیا گیا۔ یہ نظر بندی دسمبر 1941ء میں ختم ہوئی۔ لکھنؤ میں سجاد ظہیر، ڈاکٹر احمد وغیرہ کی صحبت رہی۔ وہیں پہلی بار ڈاکٹر ملک راج آنند سے ملاقات ہوئی۔ 1938ء میں کلکتہ میں ترقی پسند مصنفین کی دوسری کانفرنس منعقد ہوئی۔ اس موقع پر شانتی نکیتن جا کر ٹیگور سے ملاقات کرنے کا شرف حاصل ہوا۔ وہیں بلراج ساہنی سے ملاقات ہوئی جو ہندی پڑھاتے تھے۔ 1943ء میں بمبئی آنا ہوا۔ سجاد ظہیر کے ساتھ کمیونسٹ پارٹی کے ہفتہ وار اخبار ’قومی جنگ‘ میں صحافتی فرائض انجام دیتا رہا۔ اس محفل میں بعد کو سبط حسن، مجازؔ، کیفیؔ، محمد مہدیؔ وغیرہ شامل ہوئے۔ آہستہ آہستہ بمبئی اردو ادب کا مرکز بن گیا۔ 1949ء کے بعد بمبئی میں جوشؔ، ساغر نظامی، کرشن چندر، راجندر سنگھ بیدی، عصمت چغتائی، میرا جی، اخترالایمان، سجاد ظہیر، ساحرؔ، کیفیؔ، مجروحؔ، حمید اختر اور بہت سارے سربرآوردہ ادیب جمع ہوگئے۔ اس زمانے کی انجمن ترقی پسند مصنفین کے ادبی اجلاس نے پوری اردو دنیا میں ایک دھوم مچا رکھی تھی۔ باہر سے آنے والے ادیب ان اجلاسوں میں بڑی مسرت سے شریک ہوتے تھے۔ 1949ء میں جو ہندوستانی سیاست کا ہیجانی دور تھا اور کمیونسٹ پارٹی کی انتہا پسندی اپنے شباب پر تھی، حکومت ہند کی طرف سے پارٹی پر پابندی عاید کر دی گئی۔ پورے ملک میں بڑے پیمانے پر گرفتاریاں شروع ہوئیں۔ میں بمبئی میں دو بار گرفتار کیا گیا۔ پہلی بار پندرہ دن کے لیے۔ دوسری بار ڈیڑھ سال کے لیے۔ یہ زمانہ بمبئی کے آرتھر روڈ جیل اور ناسک کی سنٹرل جیل میں گزرا۔ 1950ء میں یکایک رہا کر دیا گیا۔ وہ عید کی شام تھی۔ دوسرے دن صبح ہی صبح بمبئی آ کر گھر کا دروازہ کھٹکھٹایا۔ وہ عید کا دن تھا۔ ان کے تحریر کردہ ڈرامے اور افسانے بھی مختلف ادبی پرچوں کی زینت بنتے تھے جب کہ ممبئ سے چھپنے والا سہ ماہی ""نیا ادب” ان کے زیرِ ادارت شایع ہوتا تھا۔ علی سردار جعفری ایک بہترین مترجم بھی تھے اور شیکسپئر کی چند تحریروں کے علاوہ دوسرے قلم کاروں کی تخلیقات کے تراجم بھی کیے۔ علی سردار جعفری کی ادبی تخلیقات پر مشتمل کتابوں‌ میں ان کی نظموں کے مجموعہ پرواز (1943)، نئی دنیا کو سلام (طویل تمثیلی نظم، 1948)، امن کا ستارہ (دو طویل نظمیں 1950ء)، ایک مجموعہ پتھر کی دیوار (1953ء) اور لہو پکارتا ہے (1968ء) میں شایع ہوئے جب کہ افسانوں کی کتاب منزل (1938ء)، ڈراموں کا مجموعہ یہ خون کس کا ہے (1943ء) شایع ہوئی۔ اس کے علاوہ کتاب بعنوان لکھنؤ کی پانچ راتیں (1965ء)، اقبال شناسی (1969ء) میں منظر عام پر آئی۔ انھوں نے فلمی گیت بھی لکھے اور فلم کی دنیا میں بطور مصنّف بھی جگہ بنائی۔ بھارت میں علی سردار جعفری کی ادبی خدمات کو سراہتے ہوئے پدم شری ایوارڈ جب کہ حکومت پاکستان کی جانب سے 1978ء میں اقبال میڈل (تمغائے امتیاز) دیا گیا تھا۔ اس کے علاوہ علی سردار جعفری کو خصوصی تمغائے ماسکو (ستّر سالہ جشنِ پیدائش پر) 1984ء میں عطا کیا گیا تھا۔ 1997ء میں بھارت نے انھیں گیان پیٹھ ایوارڈ بھی دیا تھا۔",entertainment
45,قرۃ العین حیدر اور حجرِ اسود,https://urdu.arynews.tv/fiction-urdu-writer-aini-apa/,"قرۃُ العین حیدر نے بچیوں کے رسالے ”بنات“ سے لکھنا شروع کیا، ان کی پہلی کہانی ”چاکلیٹ کا قلعہ“ بنات میں شایع ہوئی تھی۔ قرۃُ العین حیدر اپنی کزن ڈاکٹر نور افشاں کے ساتھ ماری پور میں رہتی تھیں، جو ان دنوں پاکستان ایئر فورس میں اسکوارڈن لیڈر تھیں۔ میری ان سے پہلی اور آخری ملاقات ڈاکٹر نور افشاں کے گھر پر ہوئی۔ آخری ملاقات ڈاکٹر نور افشاں کے بنگلے واقع بلاک بی نارتھ ناظم آباد میں ہوئی، کوئی سات، آٹھ سال پہلے جب وہ ہندوستان سے آئی تھیں، تو انہوں نے ڈاکٹر جمیل جالبی، مشفق خواجہ اور مجھ سے ملنے کی خواہش ظاہر کی۔ میں نے بڑے عرصے بعد ان کو دیکھا تھا، وہ ضعیف ہو چکی تھیں، مجھ کو دیکھ کر بڑا افسوس ہوا کہ وہ دائیں ہاتھ سے مفلوج ہوگئی ہیں، جس ہاتھ نے ان کا عمر بھر ساتھ دیا، اس ہی ہاتھ سے انہوں نے اپنے ضخیم  ناول ”آگ کا دریا“ اور “سفینۂ غم دل“ اور بے شمار کہانیاں تحریر کیں۔ مجھے اس کا علم اس وقت ہوا، جب میں نے انہیں ایک قلم پیش کرتے ہوئے کہا ”عینی بہن! ہمارے اور آپ کے خاندانی تعلقات 100 سال کے قریب ہوگئے ہیں، اس موقع پر میں ایک قلم آپ کو پیش کرنا چاہتا ہوں، جو ان تعلقات کی نشانی ہے۔“ انہوں نے بڑی خوشی سے قلم قبول کیا، اور خاص طور سے ہندوستان میں شروع ہونے والی تحریکِ نسواں میں ”عصمت“ اور ”تہذیبِ نسواں“ کا ذکر کیا، کہنے لگیں کہ پروفیسر وقار عظیم نے مردانہ ادب اور نسوانی ادب اس طرح بانٹ دیا ہے، جیسے ٹرین میں مردانہ ڈبے اور زنانہ ڈبے ہوتے ہیں۔ باتوں باتوں میں انہوں نے بتایا کہ جب وہ عمرہ کرنے گئی تھیں، تو انہوں نے خانۂ کعبہ کے کئی چکر لگائے، لیکن ’حجرِ اسود‘ تک رسائی نہ ہو سکی کہ اسے چوم سکیں، انہیں اپنی آرزو پوری ہوتی نظر نہیں آرہی تھی کہ یک لخت انہیں ایک کالی لمبی چوڑی عورت نے پورا اٹھا کر حجرِ اسود کے قریب کر دیا کہ وہ اسے چوم سکیں اور اس طرح ان کی یہ دیرینہ خواہش پوری ہوگئی۔ ڈاکٹر نور افشاں کے مطابق قرۃُ العین حیدر کی تحریریں بکھری رہتی تھیں۔ کبھی وہ بیٹھے بیٹھے ریپر پر، کسی بچّے کی کاپی پر، لفافے کے پیچھے  کہیں بھی، کسی وقت بھی لکھنا شروع کر دیتی تھیں اور تیزی سے لکھتی تھیں۔ پھر انہیں یک جا کر کے ایک ترتیب اور تسلسل سے ’فیئر‘ کر لیتی تھیں۔ ان کے انتقال پر ان کے چچا زاد بھائی اور الہ آباد ہائی کورٹ کے جسٹس زوار حسین کی نواسی نے قرۃُ العین کی ساری چیزیں سمیٹ کر ’جامعہ ملیہ‘ میں ان کے نام سے میوزیم میں رکھوا دیں۔ (مصنّف حاذق الخیری، ماخذ خود نوشت ’جاگتے لمحے‘)",entertainment
46,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",entertainment
47,"امریکی ارکان کانگریس سے خط  لکھوانا گولڈ اسمتھ فیملی  کی ہی  کارستانی ہے،  شرجیل میمن",https://urdu.arynews.tv/sherjeel-memon-reaction-on-us-lawmaker-letter/,"کراچی : وزیر اطلاعات سندھ شرجیل میمن کا کہنا ہے کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے ، اسرائیلی پیسہ استعمال کرکےبانی کورہاکرانےکی کوشش ہورہی ہے۔ تفصیلات کے مطابق پی ٹی آئی رہنماؤں کی رہائی کے لیے امریکی ارکان کانگریس کے خط پر وزیر اطلاعات سندھ شرجیل میمن نے ردعمل دیتے ہوئے کہا کہ ارکان کانگریس سےبائیڈن کو خط کس نے لکھوایا اور کیا مقصد ہے سب جانتےہیں ، کیاامریکی ارکان کانگریس نےفلسطین اورکشمیرکی صورتحال پرکبھی خط لکھا؟ صوبائی وزیر کا کہنا تھا کہ امریکا میں لابسٹ کو ہائر کیاگیاہےتاکہ بانی پی ٹی آئی کی رہائی کیلئےدباؤڈالاجائے، پاکستان میں پی ٹی آئی کی فنڈنگ کے کروڑوں امریکا میں لابسٹ پرخرچ ہورہےہیں، عالمی لابسٹ کو ہائرکیا جارہا ہےتاکہ پاکستان کے اندرونی معاملےمیں مداخلت کریں. انھوں نے کہا کہ پی ٹی آئی کاایک ہی ایجنڈاہےکہ حکومت پر دباؤ ڈال کر بانی کو رہا کرائیں، عدم اعتماد کےوقت پی ٹی آئی کہتی تھی پاکستان کا اندرونی معاملہ ہے اور ہم غلام نہیں ، پی ٹی آئی نے امریکا پرہی اپنی حکومت گرانے کی سازش کاالزام لگایا تھا اور آج پی ٹی آئی لابسٹ کےذریعے اُس ہی امریکی حکومت کوخط لکھوا رہی ہے۔ شرجیل میمن کا کہنا تھا کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے، گولڈ اسمتھ فیملی اسرائیل کی لابسٹ ہے۔ انھوں نے بتایا کہ بانی پی ٹی آئی پاکستان میں اسرائیل کا اثاثہ ہے، اسرائیلی جریدوں میں آرٹیکلز ہیں کہ پاکستان میں بانی ہی اسرائیل کو سوٹ کرتا ہے، خط وہ لکھوا رہے ہیں جن کا ایجنڈا ہمیشہ پاکستان کو نقصان پہنچانا ہے، ڈاکٹر اسرار نے 20، 25سال پہلے ہی بانی پی ٹی آئی سےمتعلق بتا دیاتھا۔ وزیراطلاعات سندھ کا کہنا تھا کہ اسرائیلی پیسہ استعمال کرکے بانی کو رہا کرانے کی کوشش ہورہی ہے، بانی اپنے دور میں سیاسی مخالفین کےخلاف نیب کو استعمال کرتےتھے،اس وقت خط کہاں تھے؟ اگریہ پاکستانی لابسٹ ہوتے تو کیا کشمیرکیلئے کبھی خط نہیں لکھواتے؟ انھوں نے مزید کہا کہ پی ٹی آئی بانی کی رہائی کےون پوائنٹ ایجنڈےکیلئے ہر حد تک جائے گی، بانی پی ٹی آئی پاکستان میں اسرائیل کا اسٹرٹیجک اثاثہ ہے، بانی کی رہائی کیلئےپی ٹی آئی کی طرف سے حیران کن چیزیں ابھی مزیدسامنےآئیں گی۔",entertainment
48,دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی,https://urdu.arynews.tv/pakistan-vs-australia-second-t20-aus-win/,"سڈنی: تین ٹی ٹوئنٹی میچوں کی سیریز کے دوسرے میچ میں آسٹریلیا نے پاکستان کو سنسنی خیز مقابلے کے بعد 13 رنز سے شکست دیدی۔ پاکستان اور آسٹریلیا کے مابین دوسرا ٹی ٹوئنٹی میچ آج سڈنی میں کھیلا گیا، جہاں آسٹریلیا نے پاکستان کے خلاف دوسرے ٹی 20 میں بھی کامیاب حاصل کرلی جس کے بعد کینگروز کو 3 میچوں کی سیریز میں 0-2 کی فیصلہ کن برتری حاصل ہوگئی ہے۔ آسٹریلیا نے پہلے کھیل کر 9 وکٹوں پر147 رنز بنائے، ہدف کے تعاقب میں پاکستان کی ٹیم 134 رنز بنا کر آل آؤٹ ہوگئی۔ آسٹریلیا نے پاکستان کے خلاف جارحانہ انداز میں کھیل کا آغاز کیا تاہم پاکستان کیخلاف آسٹریلیا کی پہلی اور دوسری وکٹ 52رنز پر گری، اوپننگ بیٹر جیک فریزر 20 رنز بنا کر آؤٹ ہوئے، اس کے بعد آسٹریلیا کے کپتان جوش  انگلس بغیر کوئی رن بنائے آؤٹ ہوئے یہ دونوں وکٹیں حاصل حارث رؤف نے حاصل کیں۔ پاکستان کے خلاف میزبان آسٹریلیا کی تیسری وکٹ 56 رنز پر گری، اوپنر میتھیو شارٹ 32 رنز بنا کر عباس آفریدی کی گیند پر آؤٹ ہوئے۔ پاکستان کی جانب سے حارث رؤف نے 4 اور عباس آفریدی نے 3 کھلاڑیوں کو آؤٹ کیا جبکہ دو وکٹیں صفیان مقیم کے حصے میں آئیں۔ 148 رنز کے تعاقب میں پاکستان ٹیم 19.4اوورز میں 134 رنز بنا کر ہی آل آؤٹ ہوگئی۔ پاکستان کی جانب سے عثمان خان نے 52 رنز کی شاندار اننگز کھیلی جب کہ عرفان خان 37 رنز بنا کر ناقابل شکست رہے اور کپتان محمد رضوان نے 16 رنز بنائے۔ قومی ٹیم کی جانب سے صاحبزادہ فرحان نے 5، عباس آفریدی نے 4، بابراعظم نے 3 اور حارث رؤف نے 2 رنز بنائے جبکہ پاکستان کے چار کھلاڑی صفر پر آؤٹ ہوئے جس سلمان آغا، شاہین آفریدی، نسیم شاہ اور سفیان مقیم شامل ہیں۔ آسٹریلیا کے اسپینسر جانسن نے 26 رنز دے کر 5 وکٹیں حاصل کیں، ایڈم زمپا نے2 اور زاویئر بارٹلیٹ نے ایک وکٹ لی، آسٹریلیا کے اسپینسر جانسن عمدہ بولنگ کارکردگی پرپلیئر آف دی میچ قرار پائے۔ آسٹریلیا کے خلاف آج  دوسرے میچ میں قومی کرکٹ ٹیم میں ایک تبدیلی کی گئی تھی، حسیب اللہ کی جگہ سفیان مقیم کو ٹیم میں شامل کیا گیا تھا۔ یاد رہے کہ پہلے ٹی ٹوئنٹی میچ میں آسٹریلیا نے میکسویل کی شاندار اننگز کی بدولت کامیابی حاصل کی تھی، بارش کے باعث صرف 7اوورز کا کھیل ممکن ہوسکا تھا۔ واضح رہے کہ دونوں ملکوں کے درمیان اب تک 26 ٹی 20 انٹرنیشنل میچز کا انعقاد ہوچکا ہے، جبکہ دونوں ملکوں نے12، 12 میچز جیت رکھے ہیں جبکہ ایک میچ بے نتیجہ رہا اور ایک میچ ٹائی ہوا۔",entertainment
49,وی پی این کا استعمال ناجائز !  حکومتی اورمذہبی شخصیات  غیرشرعی کام  کا کفارہ کیسے ادا کریں گے؟,https://urdu.arynews.tv/government-and-religious-figures-using-vpns-in-pakistan/,"اسلامی نظریاتی کونسل کی جانب سے دیئےگئے فتوے کے بعد سوال یہ کھڑا ہوگیا ہے کہ اب تک وی پی این استعمال کرنے والی حکومتی اور مذہبی شخصیات کیسے اسکا کفارہ ادا کریں گے۔ تفصیلات کے مطابق اسلامی نظریاتی کونسل نےوی پی این کااستعمال ناجائزقرار دے کر سب کی پریشانی بڑھا دی اور سوال کھڑا کردیا کہ اب تک وی پی این استعمال کرنے والے اسکا کفارہ کیسے ادا کریں گے۔ وزیراعظم شہبازشریف، چیئرمین پیپلزپارٹی بلاول بھٹو وی پی این استعمال کرتے رہے ہیں جبکہ مولانا فضل الرحمان، مفتی تقی عثمانی اور مولاناطاہراشرفی بھی غیرشرعی کام کے مرتکب پائے گئے، اب حکومتی اورمذہبی شخصیات ناجائز فعل کا کفارہ کیسے ادا کریں گے۔ وزیراعظم شہباز شریف نے نو منتخب امریکی صدر ڈونلڈ ٹرمپ کو مبارکباد کا ٹویٹ وی پی این استعمال کرکے دیا، چیئرمین پیپلز پارٹی بلاول بھٹو بھی وی پی این کا استعمال کرکے ٹویٹ کرتے ہیں۔ جمعیت علما اسلام کے سربراہ مولانا فضل الرحمان، پاکستان علما کونسل کے سربراہ مولانا طاہر اشرفی اور مفتی تقی عثمانی بھی ’’غیر شرعی‘‘ وی پی این کا استعمال کرتے رہے ہیں۔ اس کے علاوہ نیٹ نائب وزیراعظم اسحاق ڈار، وزیر دفاع خواجہ آصف، وزیراعلیٰ پنجاب مریم نواز، مریم اورنگزیب، وزیراعظم کے مشیر رانا ثنااللہ، وزیرداخلہ محسن نقوی بھی وی پی این کا استعمال کرکے سوشل میڈیا پربیانات داغتے رہے ہیں۔ یاد رہے اسلامی نظریاتی کونسل نے وی پی این کا استعمال ناجائز قرار دیا،چیئرمین اسلامی نظریاتی کونسل ڈاکٹر راغب نعیمی نے کہا کہ متنازع اور گستاخانہ ،ملکی سالمیت کیخلاف استعمال کی جانے والی ایپ فوری بند کی جانی چاہیے،غیر قانونی مواد تک رسائی کیلئے وی پی این کا استعمال شرعی لحاظ سے ناجائز ہے۔",entertainment
50,گم شدہ کی تلاش,https://urdu.arynews.tv/urdu-writer-fikr-tonsvi-book-passage/,"یہ اشتہار میں اپنے گم شدہ بھائی چنتا منی کے متعلق دے رہا ہوں۔ موصوف ایک مرتبہ پہلے بھی گم ہوگئے تھے، لیکن اس وقت میں نے اشتہار نہیں دیا تھا۔ کیونکہ میرا خیال تھا کہ موصوف خود دار آدمی ہے، اس لیے اس نے ضرور کنوئیں میں چھلانگ لگا دی ہوگی۔ لیکن چھٹے دن وہ میلی چکٹ پتلون کے ساتھ گھر لوٹ آیا اور بقول ہمارے چچا کے ’’آخر تو ہمارا ہی خون تھا، کیوں نہ لوٹتا، خون نے جوش مارا ہوگا۔‘‘ ہمیشہ اجلی پتلون پہننے والا کب تک گھر سے باہر رہ سکتا تھا۔ خودی چاہے کتنی ہی بلند ہو جائے پتلون کا مقابلہ نہیں کرسکتی۔ مگر اس بار مجھے یقین ہے کہ موصوف لوٹ کر نہیں آئے گا۔ کیونکہ وہ گھر سے دو سو روپے اٹھا کر لے گیا ہے۔ اس لیے اب اس کی رگوں میں ہمارا خون جوش نہیں مارے گا۔ اشتہار دینے کی ایک اور وجہ والدہ محترمہ ہیں، جو موصوف کو ابھی تک ’’نادان لڑکا‘‘ گردان رہی ہیں۔ میں نے لاکھ کہا کہ مادر مہربان! چنتا منی اب بیس برس کا ہوچکا ہے نادان نہیں رہا۔ وہ چہرے مہرے سے ہی گدھا دکھائی دیتا ہے مگر اندر سے کافی کائیاں ہوچکا ہے۔ مگر والدہ محترمہ جس نے اس گدھے کو جنم دیا، اپنی تخلیق پر زیادہ مستند رائے رکھتی ہیں، اس نے مجھے طعنہ دیا، ’’دراصل تم چھوٹے بھائی کی غیرحاضری میں ساری آبائی جائیداد کو تنہا ہڑپ کرنا چاہتے ہو۔‘‘ ہماری آبائی جائیداد دو کمروں والا ایک مکان ہے جو ہم نے کرائے پر لے رکھا ہے یا پھر والد محترم کے قبضہ میں ایک بہی کھاتا ہے جس میں درج ہے کہ ہمارے خاندان کے پاس ڈیڑھ سو ایکڑ زمین ہے جس پر آج کل ایک دریا بہہ رہا ہے۔ والد محترم گزشتہ گیارہ برس سے اس دریا کے سوکھنے کا انتظار کر رہے ہیں۔ اگرچہ والدہ محترمہ کے طعنہ کی بنیادیں دریا برد ہوچکی ہیں لیکن پھر بھی ایک فرماں بردار فرزند کے طور پر میں یہ اشتہار دینے پر مجبور ہوا ہوں۔ برادر عزیز چنتا منی کی تصویر مجھے نہیں مل سکی ورنہ اس اشتہار کے ساتھ ضرور چھپواتا۔ دراصل اس کے جتنے فوٹو تھے وہ اس نے اپنی وقتاً فوقتاً قسم کی محبوباؤں میں بانٹ دیے تھے۔ پوچھنے پر چنتا منی کی ہر محبوبہ نے جواب دیا کہ اس کے پاس چنتا منی کی فوٹو تھی، وہ اس نے رسوائی کے خوف سے ضائع کر دی ہے۔ ایک محبوبہ تو اتنی صاف گو نکلی کہ اس نے تنک کر جواب دیا، ’’میں نے شادی ہوتے ہی چنتا منی کی وہ فوٹو لوٹا دی تھی اور آج کل بٹوے میں اپنے خاوند کا فوٹو رکھتی ہوں۔‘‘ چنانچہ فوٹو دستیاب نہ ہونے کے باعث مجبوراً میں اپنا ہی فوٹو اس اشتہار کے ساتھ شائع کر رہا ہوں۔ اس کے باوجود گم شدہ میرے بھائی کو سمجھا جائے، مجھے نہیں۔ والد اور والدہ محترمہ دونوں کی متفقہ رائے ہے کہ چنتا منی کی ناک تم سے ملتی ہے، اس لیے پہچاننے میں آسانی رہے گی۔ ہمارے نانا مرحوم کی ناک بھی تم دونوں نواسوں سے ملتی تھی اور وہ بھی گھر سے بھاگ گئے تھے (عجیب ناک ہے، نانا کے وقت سے کٹ رہی ہے) بہرکیف فوٹو میں میری ناک حاضر ہے۔ ناک کے علاوہ میرے جتنے اعضا ہیں وہ میرے ذاتی ہیں۔ برادر عزیز چنتا منی کا ان سے کوئی تعلق نہیں۔ برادر موصوف چنتا منی کے باقی ناک نقشہ کے متعلق پوزیشن یہ ہے کہ اس کا رنگ بچپن میں دودھ کی طرح گورا تھا (ان دنوں وہ صرف ماں کا دودھ پیا کرتا تھا) لڑکپن میں وہ دودھیا رنگ گندمی ہوتا گیا، کیونکہ اس نے گندم کھانا شروع کردی تھی۔ جوان ہوتے ہی رنگ کا میلان سیاہی کی طرف ہوگیا، نہ جانے جوانی میں چوری چھپے اس نے کیا کھانا شروع کردیا تھا۔ البتہ جب والد محترم اسے ہیبت ناک قسم کی گالیاں اور بھبکیاں دیا کرتے تو لمحہ بھر کے لیے اس کا رنگ پیلا بھی پڑ جاتا تھا۔ گویا چنتا منی بڑا رنگا رنگ آدمی تھا (خدا اسے ہر رنگ میں خوش رکھے۔) آنکھیں بڑی بڑی مگر گونگی قسم کی، جیسے کوئی حسینہ بغیر بیاہ کے بیوہ ہو گئی ہو۔ کئی بار میں نے اسے مشورہ دیا، ’’ارے پگلے! ان پر کالا چشمہ لگالے، بات بن جائے گی۔‘‘ مگر وہ نہیں مانا۔ ایک بار میں نے اپنی بیوی کی آنکھ بچا کر اپنا چشمہ اسے دے بھی دیا مگر وہ اس نے ایک دوست کو دے دیا۔ دوست نوازی میں تو وہ بے مثال تھا۔ والد محترم اسے دوست نوازی پر ہمیشہ چھڑی سے پیٹا کرتے تھے اور اس پٹائی کو وہ کمال صبر و شکر سے سہ لیتا تھا۔ صبر و شکر میں بھی بے مثال تھا۔ والد محترم نہایت فخر سے کہا کرتے تھے کہ میں نے اپنی زندگی میں صرف ایک ہی شریف اور صابر لڑکا پیدا کیا ہے اور وہ چنتا منی ہے۔ بزرگوں کے سامنے چوں تک نہیں کرتا۔ آہ اس کے بھاگنے کے بعد اب ان بزرگوار کی چھڑی کسی کام نہیں آرہی۔ چنتا منی کی پیشانی پر ایک داغ ہے۔ ایک بار وہ چھت پر کھڑا ایک لڑکی کو گھور رہا تھا۔ لڑکی مذکورہ نے جواباً ایک اینٹ دے ماری۔ اگرچہ چنتا منی نے اس خشت محبت کا ذکر کسی سے نہیں کیا مگر بعد میں اس ناشائستہ لڑکی نے اپنی سہیلیوں سے ذکر کردیا تو بات پھیل گئی اور اس ڈاکٹر تک بھی جاپہنچی جس نے علاج کا بل ایک دم یہ کہہ کر بڑھا دیا کہ اینٹ کا زخم زیادہ خطرناک ہوتا ہے۔ چنتا منی کے جسم کے باقی حصے صحیح سلامت ہیں۔ وہ ایک مضبوط الجثہ نوجوان ہے۔ غلہ کی بوری اٹھا کر تین میل تک چل سکتا ہے۔ ممکن ہے وہ اس وقت بھی کسی غلہ منڈی میں بوریاں اٹھانے کا کام کر رہا ہو اور منڈی کے بیوپاری اسے نہایت قلیل اجرت دے رہے ہوں۔ کیونکہ چنتا منی کو بھاؤ تاؤ کرنا نہیں آتا۔ اسے کچھ بھی نہیں آتا۔ سوائے خاموش رہنے کے۔ سوائے ستم سہنے کے۔ مگر میں بیوپاریوں کو مشورہ دوں گا کہ وہ اس ستم پسندی کا زیادہ استحصال نہ کریں، ورنہ وہ ان کے ہاں سے بھی بھاگ جائے گا۔ کیونکہ بھاگنے کے لیے اس کے پاس پاؤں موجود ہیں۔ چنتا منی کی زبان کام نہیں کرتی، پاؤں کام کرتے ہیں۔ چنتا منی کیوں بھاگا؟ اس کے متعلق مؤرخین کی آراء میں شدید اختلاف پایا جاتا ہے۔ والد محترم یعنی ابوالچنتا منی کا خیال ہے کہ لڑکا شادی کا خواہش مند تھا مگر اسے دور دور تک شادی کے کوئی آثار دکھائی نہیں دیتے تھے۔ مگر عم الچنتا منی یعنی چچا جان اس رائے سے اتفاق نہیں کرتے۔۔۔ وہ کہتے ہیں کہ چنتا سرے سے شادی سسٹم کے ہی خلاف تھا اور برہم چریہ میں یقین رکھتا تھا۔ اس کے علاوہ وہ ایک ذمہ دارانہ سوجھ بوجھ کا مالک تھا۔ وہ جانتا تھا کہ اس کی دو بہنیں ابھی تک کنواری بیٹھی ہیں۔ یعنی برہم چریہ کے لیے اس کے پاس ٹھوس وجہ موجود تھی۔۔۔ تیسرے مؤرخ ام الچنتا منی یعنی والدہ محترمہ کی رائے چچا جان سے کسی حد تک ملتی ہے، صرف اس ترمیم کے ساتھ کہ بہو (یعنی میری زوجہ) نے ہی اسے یہاں سے فرار ہونے میں مدد دی ہے۔ خود بہو بھی اس قسم کی ایک الگ رائے رکھتی ہے۔ یعنی جو ساس کہے اس کے الٹ۔ قارئین! مجھے انتہائی افسوس ہے کہ چنتا منی کی خاطر مجھے اپنے کنبہ کی اندرونی حالت ظاہر کرنا پڑی اور باعزت کنبے کے لیے یہ ڈوب مرنے کا مقام ہے۔ لیکن پورا پس منظر دیے بغیر چنتا منی کی تلاش ناممکن ہے، بہرکیف مؤرخین کے ان شدید اختلافات کی موجودگی میں وثوق سے کہنا ناممکن ہے کہ چنتامنی کیوں بھاگا؟ بیکاری، بیزاری، کنوارپن، کند ذہنی، پٹائی، ڈیموکریسی، صنعتی ارتقا، برہم چریہ، قربانی، بے وقوفی۔۔۔ ان میں سے کوئی ایک وجہ بھی ہوسکتی ہے یا ساری وجہیں بھی ہوسکتی ہیں۔ شاید چنتا منی ان تمام وجہوں کو اپنے ذہن میں پالتا رہا، پالتا رہا اور اس دن یہ تمام وجہیں منزل مقصود کو پہنچ گئیں جب اچانک دو سو رپے اس کے ہاتھ لگ گئے۔ یہ دو سورپے میرے ایک دوست کی امانت تھے اور اب اس نے مجھ پر مقدمہ کر رکھا ہے۔ عزیز چنتا منی کی تلاش میں ہم نے کوئی کسر نہیں اٹھارکھی۔ ریلوے اسٹیشنوں پر ڈھونڈا، جیل خانے چھانے، جوئے خانوں میں گئے، فلم کمپنیوں سے پوچھا۔ میری ماں درختوں سے پوچھتی پھری۔ والد محترم نے مختلف ریل گاڑیوں پر سفر کیا لیکن چنتا منی جیسے ایک خدا تھا کہ کہیں نہیں ملا۔ (ممتاز اردو ادیب اور معروف مزاح نگار فکر تونسوی کی ایک شگفتہ تحریر)",entertainment
51,قیل و قال کی مجالس,https://urdu.arynews.tv/ali-abbas-jalalpuri-khat/,"علی عباس جلال پوری اردو کے ممتاز ادیب، مفکر اور دانش وَر تھے۔ فلسفہ ان کا بنیادی وظیفہ تھا اور اس کے ذریعے وہ فطرت اور اس کے دامن میں بسے ہر ذی روح اور اشیاء کے وجود اور رمز کو کھولنے کی کوشش کرتے رہے ان کا ذہن نئے نئے سوالات کو جنم دیتا اور وہ اس کا جواب اپنی عقل اور علم کے مطابق تلاش کرتے۔ علی عباس جلال پوری کے افکار اور ان کی تصانیف پر تنازع بھی رہا۔ فلسفے میں ایم اے کی ڈگری پنجاب یونیورسٹی سے لینے والے علی عباس جلال پوری نے اردو اور فارسی میں بھی ایم اے کی سند افتخار حاصل کی تھی اور تدریس سے وابستہ رہے۔علی عباس جلال پوری کی مشہور کتابوں میں ’روح عصر‘ روایات فلسفہ، تمام فکری، مغالطے، کائنات اور انسان، روایات تمدن قدیم، جینیاتی مطالعے کے علاوہ مقالاتِ جلال پوری اور خرد نامۂ جلال پوری شامل ہیں۔ 7 دسمبر 1997ء کو علی عباس جلال پوری وفات پا گئے تھے۔ سید علی عباس جلال پوری سے ممتاز انشائیہ نگار، ادیب اور شاعر ڈاکٹر وزیر آغا کا رابطہ و تعلق زندگی بھر قائم رہا۔ ان کے مابین علمی و ادبی موضوعات پر گفتگو ہوتی رہتی تھی اور اکثر خطوط کا تبادلہ بھی کرتے تھے۔ ایسا ہی ایک خط ہم یہاں‌ نقل کررہے ہیں۔ ملاحظہ کیجیے۔ سید علی عباس جلال پوری کا خط بنام ڈاکٹر وزیر آغا آپ کا خط ملا۔ میں سکون و فراغت کی تلاش میں گاؤں جا رہا ہوں، اب لاہور میں میرے لئے کشش کا کوئی سامان نہیں رہا، ذہنی فکری لحاظ سے یہ شہر بانجھ ہو چکا ہے، قیل و قال کی مجالس تو بہت ہیں لیکن صاحب بصیرت اور اربابِ فکر کا فقدان محسوس ہوتا ہے۔ مشاعروں اور کم سواد عطائیوں نے قیامت برپا کر رکھی ہے، ایک دوسرے کی تعریفیں کر کے اپنا اپنا ’امیج‘ بنانے کی فکر میں ہیں اور تھوڑی بہت Recognition کم نظروں سے مل جاتی ہے تو اس ’امیج‘ کو ریڈیو، ٹیلی ویژن پر بیچنا شروع کر دیتے ہیں۔ مطالعے اور تفکر سے عاری محض ہیں اور ہر شخص کو اپنی ہی سطح پر کھینچ لانا چاہتے ہیں۔ یہ معلوم کرکے خوشی ہوئی کہ آپ نے اقبالؒ کی کتاب لکھی ہے۔ اس کا موضوع تو بتایا ہی نہیں۔ مجھے بھی کہلوایا گیا تھا کہ اقبالؒ پر کوئی کتاب لکھوں لیکن میں نے انکار کردیا۔ اقبالؒ کی فکر کے بارے میں جو کچھ مجھے کہنا تھا وہ میں نے اقبالؒ کے علم الکلام میں کہہ دیا ہے۔ رہی اس کی شاعرانہ عظمت تو اس کے بارے میں بہت کچھ لکھا جا سکتا ہے لیکن مجھے فرصت نہیں ہے۔ اب پنجابی کتاب کا موضوع ’پنجابی کے صوفی شاعر اور وحدت الوجود‘ چنا گیا ہے۔ دو ایک ماہ میں چھپ گئی تو آپ کو بھیجوں گا۔ اس میں میں نے اپنی ماں بولی کا قرض اتارنے کی کوشش کی ہے۔ ’اردو زبان‘ کے تازہ شمارے میں محمد احسن فاروقی کا مضمون ’ادب اور تحریک‘ نظر سے گزرا۔ اس میں فرماتے ہیں کہ ’’بقراط کا یہ خیال تھا کہ کائنات تمام حرکت میں ہے‘‘ ان صاحب کو معلوم نہیں کہ بقراط طبیب تھا فلسفی نہیں (اصل میں ہیپاکریٹس)۔ اسے طب یونان کا باوا آدم مانا گیا ہے۔ فلاسفہ میں اس کا شمار نہیں ہوتا۔ یہ خیال کہ تمام کائنات حرکت میں ہے، ہیرا کلیٹس کا ہے۔ میں شاید چھ ماہ (یا برس بھر) یہاں قیام کروں۔ میرے چھوٹے بیٹے نے بی اے فائنل کا امتحان دینا ہے اور وہ سیاسی آشوب کی وجہ سے التوا میں پڑ گیا ہے۔ اس کی فراغت تک گاؤں نہیں جا سکوں گا۔ جب آپ یہاں تشریف لائیں گے تو ملاقات کی کوئی سبیل پیدا ہو جائے گی۔ (نوٹ: یہ خط غالباً مئی 1977ء میں لکھا گیا تھا)",entertainment
52,بھیا احسان الحق!,https://urdu.arynews.tv/delhi-writers-urdu-manzil/,"علم و فنون کی دنیا کے کئی نام ایسے ہیں جنھیں آج کوئی نہیں جانتا اور اردو زبان و ادب کے متوالوں کی فہرست میں‌ کئی ایسے لوگ شامل ہیں جن کا ذکر بھی اب نہیں کیا جاتا، لیکن کبھی یہ لوگ علمی مجالس اور ادبی بیٹھکوں کی رونق بڑھاتے تھے۔ یہ معروف افسانہ نگار، شاعر اور فلم ساز خلیق ابراہیم خلیق کے قلم سے ایسی ہی ایک شخصیت کا تذکرہ ہے۔ خلیق ابراہیم خلیق نے اپنے دورۂ بھارت( دہلی) کی یادوں میں بھیّا احسان الحق کا ذکر کیا ہے۔ ملاحظہ کیجیے: بھیّا احسان الحق سے، جن کے ہاں میں بستی نظام الدّین (دہلی) میں مقیم تھا، میرے بزرگوں کے پرانے مراسم تھے۔ ان کا لقب فقیر عشقی نظامی تھا اور عرفِ عام میں انھیں‌ بھیا جی کہتے تھے۔ ایک زمانے میں شعر بھی کہتے تھے اور فلسفی تخلص کرتے تھے۔ وہ میرٹھ کے مشہور بھیا خاندان سے تعلق رکھتے تھے جس کے تمول اور امارت کا بہت شہرہ تھا۔ اپنے والد کی زندگی میں بھیا احسان الحق میرٹھ میں رہتے تھے، مگر 1918ء میں ان کے انتقال کے بعد جائیداد اور بعض دوسرے امور کی دیکھ بھال کے سلسلے میں انھیں دہلی میں مستقل سکونت اختیار کرنا پڑی۔ میرٹھ سے دہلی آکر وہ اس مکان میں قیام پذیر ہوئے جو جامع مسجد کے سامنے اردو بازار میں سنگم تھیٹر سے متصل تھا اور انھیں اپنے والد کے ترکے میں ملا تھا۔ اس مکان کو بھیا احسان الحق نے ”اردو منزل“ کا نام دیا اور اس کا ایک حصہ دس پندرہ سال تک خواجہ حسن نظامی کے لیے وقف رہا۔ خواجہ صاحب بستی نظام الدین میں اپنے گھر سے روزانہ صبح یہاں آجاتے، دن بھر اپنا دفتر جماتے اور کام کرتے اور رات کو اپنے گھر واپس جاتے۔ ان سے ملنے جلنے والے بھی یہیں آتے۔ اردو منزل میں اکثر و بیش تر علمی و ادبی صحبتیں جمتیں اور نشستیں برپا ہوتیں جن کے باعث اسے دہلی کے ایک اہم ثقافتی مرکز کی حیثیت حاصل ہوگئی تھی۔ سردار دیوان سنگھ مفتون نے 1960 میں بھیا احسان الحق کی وفات کے بعد اپنے تعزیتی مضمون میں اس زمانے کا ذکر کرتے ہوئے لکھا ہے کہ دوپہر کے کھانے، شام کی چائے اور رات کے کھانے پر دس پندرہ افراد کا ہونا روز کا معمول تھا اور سارے اخراجات بھیا احسان الحق اٹھاتے تھے۔ خواجہ حسن نظامی سے بھیا احسان الحق کی پہلی ملاقات اس زمانے میں ہوئی تھی جب وہ کالج کے طالب علم تھے۔ یہ ملاقات تاحیات رفاقت کی بنیاد بن گئی اور بہت جلد خواجہ صاحب کے مقربین خاص میں ملا واحدی کے ساتھ بھیا احسان الحق سرفہرست ہوگئے۔ بھیا احسان الحق کو شروع ہی سے تصوف، ادب اور صحافت سے بہت دل چسپی تھی۔ وہ وحدتُ الوجود کے قائل اور قول و فعل میں صوفیائے کرام کی انسان دوست تعلیمات پر پوری طرح عمل پیرا تھے۔ شعر و ادب کا اچھا ذوق رکھتے تھے اور صحافت کے ذریعے قوم کے سماجی شعور کو نکھارنے اور سنوارنے کے خواہش مند تھے۔ خواجہ حسن نظامی کی شخصیت سے متاثر تھے اور ان کے طرزِ تحریر کو پسند کرتے تھے۔ چنانچہ 1913میں انھوں نے خواجہ غلام الثقلین کی معیت میں ہفت روزہ ”توحید“ نکالا تو اس کی ادارت کے لیے خواجہ حسن نظامی کو میرٹھ بلایا۔ مسجد مچھلی بازار کانپور کی تحریک کے سلسلے میں جو اثر انگیز مضامین اس پرچے میں شائع ہوئے ان کی بنا پر حکومت نے اسے بند کردیا جب تک یہ پرچہ نکلتا رہا، خواجہ حسن نظامی میرٹھ میں بھیا احسان الحق کے مہمان رہے۔ (معروف افسانہ نگار، شاعر اور فلم ساز خلیق ابراہیم خلیق کی یادوں سے ایک پارہ)",entertainment
53,جامِ جہاں نما اور آئینۂ سکندری,https://urdu.arynews.tv/ruler-of-persia-urdu-adab/,"اگر تاریخِ عالم میں سکندر کا نام ایک غیرمعمولی شخصیت، باتدبیر حکم راں اور بہترین فوجی کمانڈر کے طور پر محفوظ ہے تو فارس کے بادشاہ دارا کا تذکرہ بھی بہادر فوجی اور باصلاحیت حکم راں کی حیثیت سے بہت اہمیت رکھا ہے جس نے سکندرِ اعظم کی فتوحات کا راستہ روکا تھا۔ نوجوان سکندرِ اعظم نے وسیع میدانوں میں بڑے بڑے سورماؤں‌ کو شکست دے کر دنیا پر راج کیا لیکن دارا سوّم بھی 30 لاکھ مربع کلومیٹر پر محیط وسیع سلطنت رکھتا تھا۔ دارا کی سلطنت کی وسعت اس زمانے کے فن پاروں سے بھی عیاں ہے جن میں اس کے مختلف حصّوں کا امتزاج نظر آتا ہے۔ بحیثیت جنگجو اور حکم راں، مغرب کے نزدیک دارا نے ہمیشہ سخت رویہ اپنایا اور وہ اپنے ایک عزیز کے ہاتھوں مارا گیا۔ 330 قبلِ مسیح میں دارا کی موت کے بعد سلطنتِ فارس کا خاتمہ ہوا اور دنیا کی تاریخ میں سکندرِ اعظم کی عالی شان سلطنت وجود میں آئی۔ ان حکم رانوں اور فوجی کمانڈروں کا ذکر تاریخ کے اوراق تک محدود نہیں بلکہ دنیا کی مختلف زبانوں کا ادب بھی ان کے نام اور کارناموں سے بھرا پڑا ہے۔ یہ نام دلیری، شجاعت، خوش نصیبی کا استعارہ بھی بنے اور ان سے جڑے واقعات نے شاعری میں صنعتِ تلمیح کی صورت میں جگہ پائی۔ اس میں جامِ جہاں نما اور آئینۂ سکندری پر کئی نثر پارے اور اشعار پڑھنے کو ملتے ہیں۔ یہ دونوں عجیب و غریب یا اس زمانے کے اعتبار سے کرشماتی چیزیں ہیں جس میں کچھ حقیقت ہے یا نہیں، یہ جاننے کے لیے تاریخی کتب کھنگالی جاسکتی ہیں۔ لیکن اہلِ فن و قلم ان کا تذکرہ کچھ اس طرح کرتے ہیں: سکندر اور ایران کے بادشاہ دارا کے درمیان کئی جنگیں ہوئیں لیکن سکندر دارا کی تدبیروں کی وجہ سے شکست کھا جاتا تھا۔ دارا جامِ جہاں نما کی مدد سے سکندر کی تمام نقل و حرکت اور تیاریوں سے آگاہ ہو جاتا اور سکندر کی تمام تیاریاں دھری کی دھری رہ جاتیں۔ آخر کار اس نے حکومت کے مدبروں اور سائنس دانوں کی مدد سے شہر اسکندریہ کے ساحل پرایک آئینہ بنانے میں کام یابی حاصل کر لی، جس سے وہ دشمن کی نقل و حرکت اور سربستہ رازوں سے آگاہی حاصل کرسکے۔ یہ آئینہ سکندر نےایک اونچے مینار پر نصب کرایا تھا، اس آئینے کی مدد سے دشمن کی نقل و حرکت کا اندازہ سو میل کی مسافت سے ہوجاتا تھا۔ اس تلمیح کا استعمال ان اشعار میں دیکھیے۔ سکندر کیوں نہ جاوے بحرِ حیرت میں کہ مشتاقاںتمہارے مکھ اگے درپن کوں درپن کر نہیں گنتےشاعر: ولی دکنی خاکِ آئینہ سے ہے نامِ سکندر روشنروشنی دیکھتا گر دل کی صفائی کرتاشاعر: ذوق آئینۂ سکندری اردو ادب کا خاص موضوع رہا ہے اور عوام میں اس کی شہرت کو دیکھتے ہوئے برطانوی دور میں اسی نام سے ایک ہفت روزہ بھی جاری کیا گیا تھا۔ یہ فارسی زبان میں نکلنے والا ہفت روزہ اخبار تھا۔ اسے مولوی سراج الدّین نے آئینۂ سکندر کے نام سے فروری 1831ء میں کولکتہ سے جاری کیا۔ یہ ہفت روزہ 14 صفحات پر مشتمل تھا اور ہر دو شنبہ کو نکلتا تھا۔ مشہور ہے کہ اس اخبار کو عظیم شاعر مرزا اسد اللہ خان غالب کا تعاون حاصل تھا۔ ان کا فارسی کلام بھی آئینۂ سکندر میں شائع ہوتا تھا۔ اس ہفت روزہ کی خاص بات یہ تھی کہ ہر خبر کی سرخی کے نیچے ایک شعر بھی لکھا جاتا تھا۔ اسی طرح جامِ جہاں نما، برصغیر پاک و ہند میں پہلا اردو اخبار مشہور ہے جو 1822ء میں کلکتے سے ہری ہردت نے جاری کیا تھا۔ لیکن چند ہفتوں کے بعد اسے فارسی زبان میں شائع کرنا شروع کردیا گیا تھا۔",entertainment
54,ادب اور عشق,https://urdu.arynews.tv/intezar-hussein-fiction-writer-article/,"ایک بادشاہ نے ایک ملکہ کے حسن و جمال کا شہرہ سنا اور اس پر عاشق ہو گیا۔ پھر وہ تخت و تاج چھوڑ کر اس اجنبی ملک کی طرف اس ملکہ کا دیدار کرنے چلا۔ مگر اس بادشاہ سے زیادہ کمال شہزادہ جانِ عالم نے دکھایا جو ایک توتے کی باتوں میں آکر انجمن آرا کا نادیدہ عاشق ہو گیا اور دربدر خاک بسر پھرا۔ مگر ایک شہزادہ وہ بھی تو تھا جس نے خواب میں ایک صورت دیکھی تھی اور صبح ہونے پر اس نے باپ سے کہا کہ ایسا اس کا ناک نقشہ ہے اور ایسی اس کی چھب ہے، شادی کروں گا تو اسی سے کروں گا، نہیں تو ڈوب مروں گا۔ اور ایک وہ شہزادہ تھا جس نے جوتی دیکھی اور کہا کہ جوتی ایسی ہے تو جوتی والی کیسی ہوگی اور جوتی والی پر مر مٹا۔ شہزادوں پر منحصر نہیں۔ اُن دنوں سب عشق کرتے تھے اور اسی طور کرتے تھے۔ کوئی نوجوان لکڑہارا درخت کاٹتے کاٹتے کوئی شیریں آواز سنتا وہ آواز اسے لے اڑتی۔ آواز ایسی ہے تو آواز والی کیسی ہوگی۔ پھر جب وہ درخت آہستہ آہستہ کاٹ چکتا تو کوئی پری چہرہ برآمد ہوتی اور وہ اس پر مہربان ہو جاتی۔ مہربان کا لفظ میں نے جان کر استعمال کیا ہے۔ عورت مہربان ہی ہو سکتی ہے، عشق نہیں کر سکتی، عشق مردوں کا پیشہ رہا ہے۔ عورت اس پیشے میں شریک ہو جائے تو یہ اس کی عنایت ہے، نہ ہو تو اس کی شکایت نہ کرنا چاہیے اور جب دونوں ہی گریجویٹ ہوں تو پھر تو شکایت بالکل زیب نہیں دیتی۔ خیر تو ذکر یہ تھا کہ عشق ان دنوں سچ مچ اندھا تھا۔ دیدار شربتِ وصل کا مرتبہ رکھتا تھا۔ مگر دیدار ہوتا کہاں تھا۔ محبوب کی خوشبو چہار سو پھیلی ہوتی تھی مگر اس کا جلوہ نہیں ہوتا تھا۔ مگر یہ بات شاید شاعرانہ ہو گئی۔ نثر میں بات یوں ہے کہ ان دنوں مرد اندھا تھا اور عورت تاریک براعظم تھی۔ تاریک براعظم مرد کو پکارتا بھی تھا، ڈراتا بھی تھا۔ اس بلاوے اور ڈراوے سے مہموں اور معرکوں اور واردات نے جنم لیا اور اندھا عشق عہد کی بینائی بن گیا اور اس کی روشنی میں لوگ چلتے تھے اور اپنے کام کرتے تھے۔ اس روشنی میں خودکشیاں ہوئیں، سفر کئے گئے، لڑائیاں لڑی گئیں۔ کبھی ہار کبھی جیت۔ یہ وہ زمانہ تھا جب جذبے پر آدمی کا ایمان قائم تھا۔ اپنے جذبے کے واسطے سے بروئے کار ہونے میں اسے کسی صورت عار نہ تھی۔ سری کرشن جی حکیم عصر بھی تھے اور عاشق پیشہ بھی تھے۔ جذبے پر ایمان ہی ایکلیز کو کھینچ کر لڑائی کے محاذ پر لے گیا اور جذبے پر ایمان ہی نے اسے اس معرکے سے بیزار کیا۔ وہ روٹھ گیا۔ اس نے ہتھیار کھول کر رکھ دیے اور کہا کہ بھاڑ میں جائے یونان کی غربت۔ میری محبوبہ کو ایگمنان لے گیا ہے۔ اب میں نہیں لڑوں گا۔ جنگیں طرزِ احساس کو بناتی اور بگاڑتی ہیں۔ جیسا معرکہ پڑتا ہے ویسا ہی ذہن پیدا ہوتا ہے۔ لڑائی کے محاصرے کی داستان نے ہومر کو پیدا کیا۔ جذبے کے معنی ہونے پر ہومر کا ایمان تھا۔ اس حد تک ایمان کہ اس کے لئے اس واسطے سے پڑنے والا معرکہ ایسی جامعیت رکھتا ہے کہ اسے بیان کر کے شاعر اپنے عہد کے جذبات، احساسات اور عقائد و افکار کی تفسیر کر سکتا ہے۔ مگر دوسری جنگِ عظیم نے کامیو کو پیدا کیا۔ اس نے ایک تو OUTSIDER لکھا، اوپر سے یہ کہا کہ ہر ادیب اپنے عہد کے جذبات کو ایک شکل عطا کرنے کی کوشش کرتا ہے۔ کل کا جذبہ محبت کا تھا۔ آج اتحاد اور آزادی کے جذبات نے دنیا میں ہنگامہ پیدا کر رکھا ہے۔ کل تک یہ ہوتا تھا کہ محبت کے پیچھے آدمی خودکشی کر لیتا تھا، آج اجتماعی جذبات عالمگیر تباہی کا سامان پیدا کرتے ہیں۔ کامیو صاحب محبت کو آج کا جذبہ نہیں مانتے مگر آدمی بامروت ہیں۔ انہوں نے ہمیں تمہیں یہ اجازت دی ہے کہ ضروری کاموں سے وقت اگر بچے تو وقتاً فوقتاً عشق کر لینے میں کوئی مضائقہ نہیں۔ ویسے اگر ضروری کاموں سے وقت بچنے ہی کا معاملہ ہے تو بہتر ہے کہ عشق طالب علمی کے زمانے میں کر لیا جائے۔ اس وقت آدمی کو ضروری کام نہیں ہوتے۔ بات یہ ہے کہ اگر اسمگلنگ یا چور بازاری یا اس قسم کی اور کوئی حرکت کرکے ہم نے جذباتی خودکشی نہیں کر لی ہے، تو یہ لہو کی بوند جو ہمارے اندر ہے کسی نہ کسی وقت ضرور ہنگامہ آرا ہو گی۔ طالب علمی ہی کے زمانے میں وہ ہنگامہ آرا ہو جائے تو اچھا ہے۔ زیادہ سے زیادہ ایک سال امتحان نہیں دیں گے۔ پرانی دنیا میں عشق جز وقتی مشغلہ نہیں تھا۔ اس کی حیثیت ضمنی اور غیرضروری کام کی نہیں تھی۔ عشق کے آغاز کے ساتھ سارے ضروری کام معطل ہو جاتے تھے اور آدمی کی پوری ذات اس کی لپیٹ میں آ جاتی تھی۔ یہ صنعتی عہد کا کارنامہ ہے کہ عشق کو ذات کی واردات اور زندگی کا نمائندہ جذبہ ماننے سے انکار کیا گیا اور یورپ کا معاملہ یہ ہے کہ صنعتی عہد کے ساتھ وہاں سے انسانی حوالے غائب ہوتے چلے جا رہے ہیں۔ یورپ نے بیسویں صدی میں دو بڑی جنگیں لڑیں اور دونوں بغیر کسی انسانی حوالے کے۔ بیسویں صدی کا یورپ کسی ہیلن کی خاطر جنگ کرنے کا جگر پیدا نہ کر سکا۔ لہو کی بوند ہنگامہ آرا تو ہوئی مگر کسی جیتی جاگتی ہستی کے حوالے سے نہیں، کسی کھرے اور سچے جذبے کے واسطے سے نہیں۔ کیا ہٹلر اور کیا اس کے حریف، دونوں کے پیشِ نظر کچھ غیرانسانی مجرد قسم کے حوالے تھے، کچھ سامراجی مقاصد تھے۔ قوموں کو جنگیں تباہ نہیں کرتیں۔ قومیں اس وقت تباہ ہوتی ہیں جب جنگ کے مقاصد بدل جاتے ہیں۔ یورپ کے اخلاقی زوال کی ذمہ داری اس واقعے پر ہے کہ اس نے جذبے کو فراموش کیا اور غیرانسانی حوالوں سے دو لڑائیاں لڑیں۔ سو پھر الیڈ اور اوڈیسی کہاں سے پیدا ہو جاتیں۔ ’آوٹ سائڈر‘ ہی لکھا جانا تھا۔ جہاں سب انسانی رشتے اپنے معنی کھو چکے ہیں۔ رہے ہم، تو ہمارا مغربی سامراج نے ۱۸۵۷ء ہی میں پٹرا کر دیا تھا۔ سن ستاون کے بعد مولانا حالی آئے اور بے چاروں نے سیدھا سچا اعتراف کر لیا کہ، کچھ دل سے ہیں ڈرے ہوئے کچھ آسماں سے ہم آسمان سے ڈر کر ہم نے انگریزوں کی اطاعت قبول کی اور دل سے ڈر کر ملکہ وکٹوریہ کے زمانے والی انگریزی اخلاقیات میں پناہ لی۔ تب نیچرل اور قومی شاعری کی بدعت شروع ہوئی اور واردات عشق کے واسطے سے ہونے والی شاعری ملعون ٹھہری اور مولانا حالیؔ نے بیان جاری کیا کہ، بھائیو! دل نہ لگانا، نہ لگانا ہرگز جیتے جی موت کے تم منہ میں نہ جانا ہرگز یوں تو اس سے بہت پہلے میر صاحب یہ کہہ چکے تھے کہ، وصیت میر نے مجھ کو یہی کیکہ سب کچھ ہونا تو عاشق نہ ہونا مگر دونوں آوازوں میں بڑا بنیادی فرق ہے۔ حالیؔ کی آواز ایک سہمے ہوئے آدمی کی آواز ہے، اس آدمی کی جو عشق سے خائف ہے۔ میر کی آواز ایک خوار و خستہ عاشق کا مشورہ ہے۔ اس شخص کا جو پوری واردات سے گزرا ہے۔ ویسے ایک طرح سے یہ اسی قسم کا مشورہ ہے جو تجربے سے ناآشنا نوخیز شہزادوں کو دیا جاتا تھا کہ سب کھونٹ جانا، چوتھے کھونٹ مت جانا، یا سب دروازے کھولنا پر ساتواں درمت کھولنا، مگر یہ مشورہ تھوڑا ہی تھا۔ یہ تو چیلنج ہوتا تھا کہ اگر جگر ہے تو ساتواں در کھولو، ور نہ شریف آدمی بن کر بیٹھے رہو۔ لہو کی بوند ان دنوں مستقل ہنگامہ آرا رہتی تھی۔ سو شہزادے چیلنج کو قبول کرتے تھے اور ساتواں در کھول کر اپنے سر خرابی لاتے تھے۔ خرابی ان کے خون کے اندر تھی۔ برہمن جنم پتری بناتے تھے اور بتاتے تھے کہ جنون کے آثار ہیں، خرابی کی علامات ہیں، بارہ برس تک آسمان مت دیکھنے دو اور چاندنی میں مت سونے دو۔ مگر خون کا فساد ادبدا کر تاریخ کا گھپلا ڈالتا تھا۔ بارہویں برس کی آخری شب شہزادہ آسمان دیکھ لیتا تھا اور کوئی پری اسے اڑا لے جاتی تھی۔ مگر وہ شخص جو شہزادہ نہیں تھا، شاعر تھا، اس کے لئے عمر کی ہر رات بارہویں برس کی آخری شب بنی اور چاند میں پری نظر آکر خور و خواب میں خلل ڈالتی رہی۔ اس کا نام میر تقی تھا۔ اسے باپ نے نصیحت کی تھی کہ فرزند عشق کیا کر، سعادت مند بیٹے نے صوفی صافی باپ کی نصیحت گرہ میں باندھی۔ عشق کیا، دیوانہ ہوا اور غزل کہی۔ ایک زمانے کے بعد مولانا حالی آئے۔ اب وقت اور تھا۔ دل کا خوف الگ، آسمان کا خوف الگ، مولانا حالی نہ سید علی متقی بن سکتے تھے، نہ میر تقی بن سکتے تھے۔ عاشقوں اور صوفیوں کا دور گزر چکا تھا۔ یہ مصلحین کا دور تھا۔ واردات کی جگہ وعظ نے لے لی۔ مولانا حالی نے غزل سے کنارہ کیا اور اصلاحی شاعری پر آ رہے۔ فرزندان قوم کو نصیحت کی کہ عشق سے پرہیز کرو اور انگریزی پڑھو۔ فرزندان قوم نے نصیحت قبول کی۔ انگریزی پڑھی اور اصلاحی ادب پیدا کیا۔ عشق کا تقاضا ہوا تو جواب دیا کہ، مجھ سے پہلی سی محبت مرے محبوب نہ مانگ۔ یعنی ویسی محبت جس میں رکتے رکتے جنون ہو جاتا تھا اور گریبان کے چاک اور دامن کے چاک میں فاصلہ ختم ہو جاتا تھا۔ مگر محبت کسی قسم کی بھی ہو بہرحال محبت ہوگی۔ نئے شاعر کی بصیرت نے یہ نکتہ پیدا کیا۔ اور بھی غم ہیں زمانے میں محبت کے سواراحتیں اور بھی ہیں وصل کی راحت کے سوا ترے ماتھے پہ یہ آنچل بہت ہی خوب ہے لیکنتو اس آنچل سے اک پرچم بنا لیتی تو اچھا تھا یہ اردو کی مخرب الاخلاق شاعری ہے۔ بات یہ ہے کہ اخلاقی ادب اور مخرب الاخلاق ادب کے بارے میں بہت سی باتیں مولویوں نے کہی ہیں۔ کچھ باتیں مولانا حالی اور ڈپٹی نذیر احمد نے کہیں۔ مگر ایک بات ڈی ایچ لارنس نے بھی کہی ہے۔ مگر ٹھہریے! اس سے پہلے ۳۶ء کے ادیبوں کا ایک اخلاقی محاکمہ سن لیجیے۔ جب ان کی مختلف نظموں اور افسانوں پر فحاشی کا الزام لگا تو انہوں نے بیان صفائی یوں دیا کہ جنس کے بیان میں اگر لذت کی کیفیت پیدا ہو جائے تو وہ فحاشی ہے مگر ہمارے افسانوں اور نظموں میں جنس ایک گھناؤنے پن کے ساتھ پیش ہوتی ہے، اس میں لذت کا رنگ ہوتا ہی نہیں، اس لئے اسے فحاشی نہیں کہا جا سکتا۔ مطلب اس کا یہ ہوا کہ جذبہ ایک گھناؤنی چیز ہے، اس سے بیزار رہنا ہی بھلا ہے۔ اور اب لارنس کی بات سنئے۔ وہ بات یہ ہے کہ جب لکھنے والا ترازو میں اپنا انگوٹھا اڑا دے اور پلڑے کو اپنے مطلب کے موافق جھکانے کی کوشش کرے تو یہ مخرب الاخلاق بات ہے۔ اور فیض صاحب نے ایک مخرب الاخلاق بات تو یہ کی کہ ترازو کے ایک پلڑے کو ڈنڈی پہ انگوٹھا رکھ کر جھکا دیا اور دوسری مخرب الاخلاق بات انہوں نے یہ کی کہ زندگی کے دکھوں میں تقسیم پیدا کر دی۔ دکھ بٹے ہوئے نہیں ہیں، سب دکھ اکٹھے ہیں۔ ایک دکھ دوسرے دکھ میں اور دوسرا دکھ تیسرے دکھ میں بندھا ہوا ہے۔ وہ سب ایک وحدت میں ڈھل کر زندگی کے غم کی صورت میں منور ہوتے ہیں۔ اگر آپ اس بات کو نہیں مانتے تو نتیجہ یہی ہوگا کہ یا تو آپ میر کو ایک فراری شاعر کہہ کر رد کر دیں گے، یا اس کے کلیات سے چند دوسرے بلکہ تیسرے درجہ کے شعر نکال کر یہ ثابت کریں گے کہ میر کو اپنے عہد کے مصائب کا بھی احساس تھا اور وہ سیاسی شعور بھی رکھتا تھا۔ مگر میر کے یہاں تو فرد کے دکھ اور عہد کے دکھ گھل مل کر میر کا غم بنے ہیں۔ سب دکھ ایک وحدت میں ڈھلے تو غم عشق بن گیا۔ اب آپ ایک دکھ کو دوسرے دکھ سے کیسے تمیز کریں۔ دل کی ویرانی کا کیا مذکور ہےیہ نگر سو مرتبہ لوٹا گیا اس شعر میں عہد کے غم اور ذات کے غم کو کیسے علاحدہ کریں گے اور غالب کے اس شعر کو آپ کس خانے میں ڈالیں گے، اس چمن میں آگ برسے گی کہ آئے گی بہاراک لہو کی بوند کیوں ہنگامہ آرا دل میں ہے سیاسی شاعری کے خانے میں یا؟ عشقیہ شاعری کے خانے میں؟ قصہ اصل میں یہ ہے کہ باقی غم بھی تو عشق کے غم ہی کے واسطے سے سمجھ میں آتے ہیں، پہنچا جو آپ تک تو وہ پہنچا خدا تئیںمعلوم اب ہوا کہ بہت میں بھی دور تھا خدا تئیں اور عہد تئیں، اور اب پھر میں لارنس سے رجوع کرتا ہوں جس نے کہا تھا کہ انسانی معاملات میں سب سے بڑا رشتہ ہمیشہ مرد اور عورت والا رشتہ رہے گا۔ مرد اور مرد کا رشتہ، عورت اور عورت کا رشتہ، والدین اور اولاد کا رشتہ یہ سب ثانوی رشتے ہیں اور مرد اور عورت کا رشتہ ہر آن، ہر گھڑی بدلے گا اور ہر صورت انسانی زندگی کے لئے نئی کلید بنے گا۔ اور اہم نہ تو مرد ہے نہ عورت ہے اور نہ ان کے رشتے سے پیدا ہونے والے بچے ہیں۔ بلکہ خود یہ رشتہ اہم ہے۔۔۔ تو غزل اور داستان نے اس رشتے کو انسانی زندگی کی کلید جانا اور عشق کی واردات کے راستے سب انسانی رشتوں کو سمجھا اور حاصل یہ نکلا کہ بندہ بشر ہے اور آدمی کا شیطان آدمی ہے اور بھلا ہوا کہ تری سب برائیاں دیکھیں۔ پس، اے برے آ میں تجھ سے پیار کروں۔ یہ آخری بیان فراق کا ہے۔ مگر یہ وہ بصیرت ہے جو اسے کلاسیکی غزل سے ورثے میں ملی ہے اور اس عہد میں عاشق نے بہت گریباں چاک کئے اور صحراؤں کی خاک اڑائی اور دیواروں سے سر پھوڑے مگر کچھ حاصل نہ ہوا۔ باپوں نے بیٹوں کو نصیحت کی کہ بیٹا عشق کیا کرو اور بیٹوں نے عشق کیا۔ ان بیٹوں نے بھی جنہوں نے واحد صداقت جذبے کو جانا اور ان بیٹوں نے بھی جنہوں نے عقل و دانش کو سر پر چڑھایا۔ ہاں ایک بصیرت حاصل ہوئی۔ آدمی کے بارے میں ایک بصیرت۔ پچھلی غزل اور داستان کا سرمایہ یہی بصیرت ہے۔ اصلاحی دور اور ترقی پسند دور کے ادب کا سرمایہ درس ہے۔ آج کے لکھنے والے کے لئے یہ دونوں رستے کھلے ہیں۔ وہ چاہے تو درس والا رویہ اپنا لے، اس واسطے سے اسے ادب پیدا کرنے کے مقبول عام نسخے میسر آ جائیں گے اور ادب پیدا کرنے کا کام آسان ہو جائے گا اور چاہے تو وہ اول الذکر رستے کو اپنا لے۔ مگر وہ رستہ کٹھن ہے۔ واردات کے رستے بصیرت کی منزل تک پہنچنے کا عمل ہے۔ (ممتاز فکشن رائٹر اور انتظار حسین کی تحریر)",entertainment
55,اُس مسکین پرندے کا تذکرہ جو عہدِ قدیم سے پیامبر رہا ہے!,https://urdu.arynews.tv/abulkalam-azad-urdu-article/,"نامہ بر کبوتروں کا وجود عہد قدیم کی ایک نہایت مشہور اور بڑی ہی دل چسپ کہانی ہے۔ اس کا سلسلہ نصف صدی پیشتر تک بڑی بڑی آبادیوں میں جاری تھا۔ اب بھی دنیا سے بالکل مفقود نہیں ہوا ہے۔ بڑی بڑی لڑائیوں اور جنگی حصاروں کے زمانے میں ان سے کام لینا پڑتا ہے، جب نئی دنیا کی بڑی بڑی قیمتی اور مغرورانہ ایجادیں کام دینے سے بالکل عاجز ہو جاتی ہیں۔ حکومتِ فرانس نے تو اب تک ان کے باقاعدہ اہتمام اور پرورش کے کام کو باقی و جاری رکھا ہے۔ ان امانت دار پیامبروں نے دنیا میں خبر رسانی کی عجیب عجیب خدمتیں انجام دی ہیں اور احسان فراموش انسان کو بڑی بڑی ہلاکتوں سے بچایا ہے۔ جہاں انسان کی قوتیں کام نہ دے سکیں، وہاں ان کی حقیر ہستی کام آ گئی۔ ہمارے عالم حسن و عشق کے راز دارانہ پیغاموں کے لیے اکثر انہیں سفیروں سے کام لیا گیا ہے۔ عشاق بے صبر کو ان کا انتظار قاصد بے مہر کے انتظار سے کچھ کم شاق نہیں ہوتا۔ شعراء کی کائناتِ خیال میں بھی خبر رسانی و پیامبری صرف انہی کے سپرد کر دی گئی ہے اور فارسی شاعری میں تو ’’عظیم الشان‘‘ بلبل کے بعد اگر کسی دوسرے وجود کو جگہ ملی ہے تو وہ یہی مسکین کبوتر ہے۔ مسلمانوں نے بھی اپنے عہدِ تمدن میں ان پیامبروں سے بڑے بڑے کام لیے تھے۔ حتیٰ کہ نامہ بر کبوتروں کے اقسام و تربیت کا کام ایک مستقل فن بن گیا تھا جس میں متعدد کتابیں بھی تصنیف کی گئیں۔ ان کا ذکر تاریخوں میں موجود ہے۔ حال میں رسالہ ’’سائنٹفک امریکن‘‘ کے ایک مضمون نگار نے نامہ بر کبوتروں کے متعلق ایک نہایت دل چسپ مضمون لکھا ہے اور بہت سی تصویریں بھی دی ہیں۔ اسے دیکھ کر مسلمانوں کے عہدِ گزشتہ کی وہ ترقیات یاد آگئیں جن کا تفصیلی تذکرہ سیرطی اور مقریزی وغیرہ نے مصر کی تاریخوں میں کیا ہے۔ ہم سب سے پہلے اس مضمون کا ترجمہ ہدیۂ قارئین کرام کرتے ہیں۔ اس کے بعد دوسرے نمبر میں مسلمانوں کے عہد کی ترقیات تفصیلی طور پر درج کریں گے، اور ان واقعات کا بھی حال لکھیں گے جن میں مسلمانوں نے نامہ بر کبوتروں سے بڑے بڑے کام لیے تھے اور ان کی پرورش و تربیت کو ایک قاعدہ فن بنا دیا تھا۔ فرانس میں نامہ بر کبوتروں کی درس گاہسائنٹفک امریکن کا مقالہ نگار لکھتا ہے، ’’یہ خیال کیا جاسکتا ہے کہ موجودہ عہد علمی میں جب کہ تار برقی اور ہوائی طیارات کی ایجادات نے دنیا کے تمام گوشوں کو ایک کر دیا ہے، ان تیز رو اور وفادار پیغامبروں کی کچھ ضرورت نہ رہی، جنہوں نے جنگِ جرمنی و فرانس میں بڑی بڑی گراں قدر خدمات انجام دی تھیں۔ حقیقت یہ ہے کہ بہت سے لوگوں کا یہی خیال ہے۔ وہ کہتے ہیں کہ نئی ایجادات نے حالت بدل دی ہے اور اب نامہ بر کبوتر صرف چند بوڑھے شکاریوں ہی کے کام کے رہ گئے ہیں۔ مگر ایسا خیال کرنا بہت بڑی غلطی ہوگی۔ جو توجہ کہ اس وقت یورپ کی حکومتیں خصوصاً حکومتِ فرانس ان پرندوں پر کر رہی ہے، اس سے معلوم ہوتا ہے کہ ابھی تک وہ خدمت فراموش نہیں ہوئی ہے جو ان مسکین پرندوں نے حملۂ جرمنی کے زمانے میں محصورینِ پیرس کی انجام دی تھی۔ اس وقت فرانس کے یہاں ۸۲ فوجی کبوتر خانے ہیں جو اس کے تمام قلعوں میں علی الخصوص ان قلعوں میں جو مشرقی سرحد میں واقع ہیں، پھیلے ہوئے ہیں۔ یہ کبوتر خانے جو انجینئرنگ کور کے زیرِ انتظام ہیں، افزائشِ نسل اور تربیت کے لیے وقف کر دیے گئے ہیں۔ مجھے ان فوجی کبوتر خانوں میں جانے کے لیے اور خاص اجازت حاصل کرنے میں کامیابی ہوئی جو پیرس کے قلعوں کے قریب مقام Vagirard میں واقع ہیں۔ یہاں کے حکمراں افسرنے مجھے اس عجیب جانورکی افزائش اور تربیت کا نظام سمجھا دیا۔ قارئین کرام کو یہ سن کر تعجب ہوگا کہ ان پرندوں پر اس قدر روپیہ صرف کیا جا رہا ہے۔ سپاہی ان ننھے ننھے جانوروں کو بہت چاہتے ہیں اور ان کی تعلیمی ترقی کو سرگرم دلچسپی کے ساتھ دیکھتے رہتے رہیں۔ مقام ویجیر رڈ اور اسی طرح دوسرے مقامات میں کبوتروں کی ڈھابلیاں مکان کی چھت پر ہوتی ہیں۔ ہر یک ڈھابلی ایک روش کے ذریعہ دو حصوں میں منقسم ہوتی ہے۔ فرش پر پلاسٹر اور اس پر خشک اور متوسط درجہ کی خوشنما چٹائیوں کی ایک تہہ ہوتی ہے تاکہ ان کے پنجے نجاست میں آلودہ نہ ہوں۔ پانی کے برتن چھوٹے بنائے گئے ہیں تاکہ کبوتر نہانے میں زیادہ پانی نہ پھینک سکیں۔ لیکن جب کبھی ان ڈھابلیوں کی چھت پر بہتے ہوئے پانی کا سامان ہو جاتا ہے تو بڑے برتن رکھ دیے جاتے ہیں تاکہ وہ ان میں آزادی سے نہا دھوسکیں اور اس طرح مہلک جراثیم سے محفوظ ہو جائیں۔ ہر خانے میں ہوا کی آمد و رفت کا عمدہ انتظام کیا گیا ہے۔ ہر کبوتر کے جوان جوڑے کو ۳۵ فٹ مکعب اور ہر بچہ کو ۹ فٹ مکعب جگہ دی گئی ہے۔ اس خیال سے کہ ہوا کی گردش میں سہولت ہو، پہاڑی یا سرد ملکوں کے علاوہ اور کہیں ڈھابلیوں کی چھتوں پر استر کاری نہیں کی جاتی۔ ان ڈھابلیوں کا مشرق رو ہونا بھی نہایت ضروری ہے۔ تقریباً تمام فرانسیسی ڈھابلیوں کا رخ شمال اور شمال و مشرق نیز طوفان آب کے تمام رخوں کے بالکل مخالف ہوتا۔ اس کا خیال رکھا جاتا ہے کہ یہ ڈھابلیاں ٹیلی گراف یا ٹیلی فون کے دفتر کے پاس نہ بنائی جائیں جن کے تار اڑنے میں ٹکرا کے انہیں زخمی کر سکتے ہیں۔ بڑے بڑے درخت اور اونچی اونچی عمارتیں بھی قابل اعتراض سمجھی جاتی ہیں۔ کیوں کہ ان کی وجہ سے ان کبوتروں کو بآسانی بیٹھنے کے مواقع مل جاتے ہیں اور اڑنے سے جی چرانے لگتے ہیں۔ کترنے والے جانوروں مثلاً Ordents کی روک کے لیے شیشہ دار پنجرے چوکھٹوں میں رکھے جاتے ہیں۔ پاس کی چمنی پر لوہے کا جال تنا رہتا ہے تاکہ چمنی میں بچے نہ گر سکیں۔ تمام کبوتر خانوں اور انجینئرنگ کور کے دفتروں میں ٹلی فون لگا ہوا ہے۔ یہ قاعدہ ہے کہ ہر کبوترخانے میں ۱۰۰ کبوتر ایسے ہوتے ہیں جو فراہمی فوج میں شرکت کے لیے تیار کیے جاتے ہیں۔ اس مفید طاقت کے قائم رکھنے کے لیے دو کمرے ایک سو تیس جوان کبوتروں کے، ایک کمرہ دو سو بچوں کا جو اسی سال پیدا ہوئے ہوں، ایک جنوب رو شفاخانہ (infirmary) اور ایک دار التجربہ (Laboratory) درکار ہوتا ہے۔ ان خانوں میں رکھنے کے لیے کبوتر ان بچوں میں سے انتخاب کیے جاتے ہیں جن کی عمر ابھی ۴ ہفتہ ہی کی ہوتی ہے اور جو ابھی تک اپنے ان پیدائشی خانوں سے نہیں نکلے ہوتے جن میں وہ پیدا ہوئے ہیں۔ صحت اور غذا کی نگرانی کے خیال سے پہلے ۴ یا ۵ دن تک ان کی دیکھ بھال رہتی ہے۔ اس کے بعد خانے سے نکلنے اور ادھر ادھر اڑتے پھرنے میں اس طرح حوصلہ افزائی کی جاتی ہے کہ بغیر ڈرائے ہوئے (تاکہ وہ اپنے داخلے کا دروازہ پہچان سکیں) نکل بھاگنے کا انہیں موقع دیا جاتا ہے۔ یہ تربیت روز تین بجے دن کو کی جاتی ہے۔ جب اس نوآبادی میں جوان کبوتر ملا دیے جاتے ہیں تو یہ مشق بہت دیر تک جاری رہتی ہے۔ تازہ وارد کبوتر پہلے تو ایک معتدبہ زمانے تک علیحدہ بند رہتے ہیں۔ اس کے بعد پرانے رہنے والوں کے ساتھ ملا دیے جاتے ہیں۔ آخر میں ان کی اگلی پانچ پانچ یا چار چار کلیاں دو دو انچ کے قریب کتر دی جاتی ہیں تاکہ موسم بھر اڑ نہ سکیں۔ جب جھاڑنے کا زمانہ آتا ہے تو ان کتری ہوئی کلیوں کی جگہ پوری پوری نئی کلیاں نکل آتی ہیں۔ قابلِ خدمت ٹکڑیوں میں (ٹکڑیاں فوجی اصطلاح میں کور Corps کہلاتی ہیں) ماہ مئی کے قریب دو برس سے لے کر آٹھ برس تک کے ۱۰۰ کبوتر ہوتے ہیں۔ ان میں اکتوبر تک ۶ محفوظ کبوتر اور ۱۸ مہینے کے ایسے ۲۳ پٹھے نوجوان بڑھا دیے جاتے ہیں جو تعلیمی معرکوں میں حصہ لے چکے ہیں۔ کھانے کے لیے سیم، مٹر اور مسور کا اکرا دیا جاتا ہے جو برابر سال بھر تک جمع ہوتا رہتا ہے۔ اکرے کی مقدار فی کبوتر تقریباً ڈیڑھ اونس ہوتی ہے جو تین وقتوں میں یعنی صبح، دوپہر اور ۳ بجے دن کو دی جاتی ہے۔ اس کے علاوہ مٹی، چونا، دریا کی عمدہ بالو، انڈے کے چھلکے اور گھونگے بھی ہم وزن پسے ہوئے ملتے ہیں۔ یہ مرکب جسے نمک آمیز زمین (Salted Earth) کہتے ہیں، ہمیشہ ان کے پنجروں میں پڑا رہتا ہے۔ بہار کے زمانے میں اس کا خیال رکھنا چاہیے کہ دو ہلکے یا دو بہت ہلکے رنگ کے کبوتروں میں یا نہایت ہی قریبی رشتہ دار کبوتروں میں، یا ایک دوسرے سے بے حد ملتے ہوئے کبوتروں میں جوڑا نہ لگنے پائے۔ جوڑا صرف انہی کبوتروں میں قائم کرنا چاہیے جن کی آنکھوں اور پروں کے رنگ مختلف ہوں۔ چھوٹے بڑے، جوان بوڑھے، باہم مانوس اور غیر مانوس کبوتروں میں اوٹ ضرور بنا دینی چاہیے۔جب چند دنوں تک ایک ساتھ علیحدہ بند رہنے سے جوڑا لگ جائے تو پھر انہیں کمرہ میں آزادی سے پھرنے دینا چاہیے۔ جوڑا لگنے کے بعد سے۴۰ دن کے اندر مادہ انڈے دیتی ہے اور اس کے بعد ۱۷ دن تک سیکتی ہے۔ جب بچے ۴ یا ۵ ہفتے کے ہو جاتے ہیں اور دانہ چگنے لگتے ہیں تو ماں باپ سے علیحدہ کر کے ایک ایسے جنوب رویہ کمرہ میں رکھ دیے جاتے ہیں جس میں زائد سے زائد دھوپ آتی ہو۔ کسی دوسری جھولی کے یا موسم خزاں کے انڈے نہیں رکھے جاتے۔ کیونکہ ان کے بچے موٹے ہوتے ہیں اور بے قاعدہ پر جھاڑنے لگتے ہیں۔ (انشاء پرداز اور صاحبِ طرز ادیب ابوالکلام آزاد کے ایک مضمون سے اقتباس، اندازہ ہے کہ یہ تحریر لگ بھگ سات، آٹھ دہائیاں پرانی ہے)",entertainment
56,آٹھ طرح کے افسانہ نویس!,https://urdu.arynews.tv/urdu-afsana-nigar-chughtaee/,"ایک نوخیز افسانہ نگار کو سب سے پہلے یہ معلوم ہونا چاہیے کہ آج کل افسانہ نگاروں کی قسمیں کتنی ہیں تاکہ وہ یہ طے کرسکے کہ مجھے کیا کرنا چاہیے۔ میں نمبر وار گناتا ہوں۔(۱) پہلی قسم افسانہ نویسوں کی وہ ہے جنہوں نے محض اپنے افسانوں کی خوبی کی وجہ سے شہرت حاصل کی۔ اپنے اوریجنل افسانوں کی وجہ سے پبلک سے روشناس ہوئے۔ اوّل تو انہوں نے دوسری چیزیں مثلاً فکاہیہ مقالے، تواریخی مضامین، ترجمے اور دوسرے دل چسپ ادبی اور معاشرتی مضامین ویسے بھی کم لکھے اور اگر لکھے بھی تو ان کی بدولت ان کو مقبولیت کا تمغہ نہیں ملا۔ اصل کارنامہ ان کا افسانہ نگاری رہا۔ ایک نہیں ان کے درجنوں افسانے ہیں اور ایک سے ایک بڑھ کر، ایسے کہ جب کبھی بھی کسی رسالے میں ان کا افسانہ شائع ہوا تو نہ صرف افسانوں میں ان کا افسانہ بہترین قرار دیا گیا بلکہ رسالے کے تمام مضامین نظم و نثر سے وہ سبقت لے گیا۔ عموماً رسالہ ہاتھ میں آتے ہی لوگ یہ دیکھتے ہیں کہ ان کا افسانہ بھی ہے یا نہیں اور اگر ہوتا ہے تو سب سے پہلے وہی پڑھتے ہیں۔ مثال کے طور پر منشی پریم چند۔ (۲) دوسری قسم افسانہ نگاروں کی وہ ہے جنہوں نے انتہائی قابلیت اور خوبی سے غیر ملکی زبانوں کے مشہور افسانہ نویسوں کی کاوشوں سے اردو کو مالا مال کر دیا اور انہوں نے دنیائے ادب میں اسی سے شہرت حاصل کی۔ بدقسمتی سے آج کل کی اصطلاح میں یہ بھی افسانہ نویس کہلاتے ہیں۔ (۳) ایک اور قسم افسانہ نویسوں کی وہ ہے جنہوں نے غیرملکی افسانوں کو ملکی جامہ نہایت ہی خوبی سے پہنایا اور اپنا کمال اسی مخصوص کام میں دکھایا۔ بدقسمتی سے یہ بھی افسانہ نویس ہیں۔ (۴) ایک قسم افسانہ نویسوں کی وہ ہے، جنہوں نے خود بھی اوریجنل افسانے لکھے، غیر ملکی افسانوں کو ملکی لباس بھی خوب پہنایا، دوسری زبانوں کے اچھے افسانوں کے ترجمے بھی خوب پیش کیے اور ان تمام کاموں کو مجموعی طور پر نہایت ہی خوبی سے انجام دیا اور جو کچھ بھی شہرت حاصل کی وہ ان تینوں کاموں سے حاصل کی مگر ان کا ہر کام علیحدہ کر کے دیکھا جائے تو ایسا نہیں جو ان کو مقبولیت کا وہ درجہ دے سکتا جو ان کو اب حاصل ہے۔ یہ بھی افسانہ نویس ہیں۔ (۵) ایک قسم افسانہ نگاروں کی وہ ہے جنہوں نے محض اپنی مزاحیہ نگاری کی بدولت نام پیدا کیا۔ افسانے بھی لکھے اور اچھے لکھے مگر جو کچھ شہرت حاصل کی وہ محض اپنی مزاحیہ نگاری کی بدولت حاصل کی۔ بدقسمتی یا خوش قسمتی سے یہ بھی افسانہ نگار ہیں۔ (۶) ایک قسم افسانہ نگاروں کی وہ ہے جو دراصل شاعر ہیں اور انہوں نے شاعری ہی میں نام اور کمال پیدا کیا اور اپنا ثانی نہیں رکھتے لیکن باوجود اس کے اوریجنل افسانے بھی لکھتے ہیں۔ اچھے افسانے مگر ایسے نہیں کہ وہ افسانے ان کو وہ شہرت دیتے جو ان کی اپنی شاعری کی بدولت حاصل ہے۔ یہ بھی افسانہ نویس ہیں۔ (۷) ایک قسم افسانہ نویسوں کی وہ ہے جو تخلّص رکھتے ہیں اور ساتھ ہی دہلوی، جودھپوری وغیرہ کو تخلص کے ساتھ لازمی استعمال کرتے ہیں۔ محض اس نیت سے کہ اگر افسانے کے ساتھ نام شائع نہ ہوا تو لوگ بھول جائیں گے اور پبلک سے روشناس ہونے میں بڑی دیر لگے گی۔ یہ لوگ اپنے افسانوں سے نام پیدا نہیں کرتے بلکہ نام سے افسانہ پیدا کرتے ہیں۔ پڑھنے والوں کے دل پر بجائے افسانے کے نقش کے اپنے تخلص یا قلمی نام کا نقش کھود چکے ہیں۔ ہر قسم کے مضمون، ترجمے، ادب لطیف وغیرہ وغیرہ کے مریض ہیں۔ لوگوں کے ذہن نے اور حافظے نے کام نہ دیا۔ نتیجہ یہ پبلک کو سوائے ان کے تخلص کے اور کچھ یاد نہیں رہا کہ انہوں نے کب افسانے لکھے اور ان میں کیا لکھا تھا، مگر ہاں یہ قطعی فیصلہ کیا جا سکتا ہے کہ مشہور افسانہ نویس ہیں، جو کچھ بھی انہوں نے نام پیدا کیا وہ تخلص کے زور سے کیا اور فطرت انسانی کا صحیح مطالعہ کر کے اپنے نام کو مخفف کر کے اس سے پورا فائدہ اٹھایا۔ یہ بھی افسانہ نویس ہیں۔ (۸) ایک قسم افسانہ نویسوں کی وہ ہے جو آئے دن اس فکر میں رہتے ہیں کہ کسی طرح کسی رسالے کے آنریری ایڈیٹر یعنی مدیر اعزازی بن جائیں۔ اس سے یہ آسانی ہوتی ہے کہ اگر اپنا افسانہ کسی رسالہ کو چھپنے بھیجتے تو وہ اشتہارات کا نرخ پیش کرتا، اب مفت چھپ جائے گا۔ یہ لوگ اڈیٹر کو خط لکھتے ہیں تو عموماً کسی آنریری مجسٹریٹ کے خط سے مسودہ تیار کرتے ہیں جو کمشنر کو لکھا گیا ہو۔ یہ افسانہ نویس سرکار ادب کے آنریری مجسٹریٹ ہیں۔ مدیر اعزازی ہوتے ہی رسالہ ان کا ہو جاتا ہے، خود ایڈیٹر صاحب اس بات پر زور دیا کرتے ہیں کہ اپنے رسالے کا خیال رکھیے، ان کے ہر قسم کے مضامین رسالے میں شائع ہوتے ہیں۔ کسی کے نیچے کبھی ’ٹیگور‘ لکھنا بھول گئے، کبھی ’منقول‘ لکھنے سے رہ گیا۔ جس طرح آنریری مجسٹریٹ سرکار اور پبلک کی خاطر اپنا خرچ کرتا ہے، اسی طرح یہ بھی سرکار ادب اور رعایائے ادب کی خاطر اپنا بیش قیمت وقت اور ڈاک خرچہ صرف کرتے ہیں۔ کبھی کبھار آنکھ بچا کر ایک آدھ اوریجنل افسانہ بھی رسالے میں شائع کر دیتے ہیں۔ ایڈیٹر بھی چشم پوشی سے کام لیتے ہیں کہ چلو رہنے بھی دو۔ روز یہ بدعت تھوڑے ہی ہوگی۔ جس طرح آنریری مجسٹریٹ تساہلی کرے تو اس کے اختیارات ضبط ہو جاتے ہیں، اسی طرح یہ بھی اگر ٹھیک کام نہ کریں اور توسیع اشاعت میں کوشاں نہ رہیں تو ان کے اختیارات بھی ضبط ہو جاتے ہیں اور پھر یہ اپنی تقرری کے لیے دوسرے پر گنے کی تلاش میں لگ جاتے ہیں۔ آنریری مجسٹریٹ کا اور ان دونوں کا منتہائے نظر اور مقصد اوّلین خطاب حاصل کرنا ہوتا ہے۔ ایک دن وہ آتا ہے کہ دونوں کو خطاب مل جاتا ہے۔ ایک کو بادشاہ کی سالگرہ پر دوسرے کو رسالے کی سالگرہ پر۔ اس کے بعد ایک کو خان بہادر کہتے ہیں اور ایک کو افسانہ نویس! چنانچہ مدیران اعزازی بھی افسانہ نویس ہیں۔ قصہ مختصر آج کل ہر مضمون نگار، نامہ نگار، فکاہیہ نگار، مزاحیہ نگار، شاعر، مترجم، وغیرہ وغیرہ افسانہ نگار یا افسانہ نویس کے لقب سے یاد کیا جاتا ہے۔ مجھے اس سے کچھ بحث نہیں کہ ایسا کیوں کیا جاتا ہے یا یہ کہ کارروائی کہاں تک صحیح اور درست ہے۔ مجھے تو ایک مبتدی کی توجہ صرف اس بات کی طرف مبذول کرنا ہے کہ وہ محض افسانہ نویسی کے نام کے پیچھے نہ دوڑے، ورنہ کوشش رائیگاں جائے گی۔ اس کو یہ کوشش کبھی نہ کرنا چاہیے کہ کسی نہ کسی طرح لفظ ’’افسانہ نویس‘‘ کا اس پر اطلاق ہوجانا ہی کافی ہے۔ خوب اچھی طرح ایک مبتدی کو سمجھ لینا چاہیے کہ ان آٹھ طرح کے افسانہ نویسوں میں سے کوئی بھی صحیح معنی میں افسانہ نویس نہیں۔ سوائے قسم اوّل کے اور مبتدی کو طے کرلینا چاہیے کہ اس کو سوائے پہلی قسم کے اور کسی طرح کا افسانہ نگار بننا کسی طرح بھی منظور نہیں۔ (یہ تحریر مرزا عظیم بیگ چغتائی کی ہے، وہ ممتاز طنز و مزاح نگار، اور ادبی مضمون نویس تھے)",entertainment
57,"طارق چھتاری: ""جن کے تصور سے روشنی پیدا ہوتی ہے!”",https://urdu.arynews.tv/tariq-chhatari-urdu-afsana-nigar/,"طارق چھتاری کا خیال ذہن میں آتا ہے تو ع۔۔۔ فیضؔ دل میں ستارے اترنے لگتے ہیں، والا معاملہ ہو جاتا ہے۔ کچھ افراد ایسے ہوتے ہیں اور اس میں سن و سال کی کوئی قید نہیں کہ جن کے تصور سے روشنی پیدا ہوتی ہے اور یہ روشنی دیر تک اپنا وجود برقرار رکھتی ہے۔ طارق چھتاری سے اپنی پہلی ملاقات یاد نہیں لیکن ان کا تصور آتے ہی جو پہلا منظر سامنے آتا ہے اس کا مختصراً بیان کچھ یوں ہے۔ پس منظر میں مسلم یونیورسٹی کی اونچی سرخ عمارتیں، تارکول کی سڑک کے دو رویہ سرکش و سرسبز درخت، جاڑوں کا موسم، ایک وجیہ و شکیل نو عمر جس کے بدن پر گہرے رنگ کا قدرے لمبا کوٹ تھا اور ہاتھوں میں ایک سرخ بائسیکل کے ہینڈل تھے یا شاید اسکوٹر کے ہینڈل تھے۔ وہ اکیلا نہیں تھا۔ اس کے ساتھ ہم عمر دو لڑکے اور تھے۔ میں انھیں دیکھ کر دل ہی دل میں مسکرایا تھا۔ یہ لڑکے اس زمانے کی یونیورسٹی کے خوش لباسوں میں یگانہ تھے۔ آج سے تیس بتیس برس پہلے کی یونیورسٹی۔ طارق چھتاری نے ایک مضمون میں اس زمانے کا بڑا سچا اور دل کش نقشہ کھینچا ہے۔ کچھ سطریں اس مضمون سے مستعار ہیں، ’’یہ وہ زمانہ تھا جب علی گڑھ کی پرکشش اور سحر آگیں رومانوی فضا یونیورسٹی کے طلبہ کی تخلیقی صلاحیتوں کو اُبھارنے اور استعمال کرنے کی محرک ہوا کرتی تھی۔ کنیڈی ہاؤس کا خوش نما احاطہ، مولانا آزاد لائبریری کے سامنے کا وسیع سبزہ زار، فیکلٹی آف آرٹس کی سہ منزلہ جدید طرز کی خوب صورت عمارت کے صدر دروازے پر بنے حوض، مختلف عمارتوں کو ایک دھاگے میں پرونے والی صاف شفاف دھلی دھلائی سی سفید ٹھنڈی سڑکیں۔ پام، ساگون، گل مہر اور یوکلپٹس کے اونچے اونچے درخت۔ کینٹین کے وسیع وعریض ہال کی نیم تاریک اور پُرسکون فضا میں صوفے نہایت سلیقے سے آراستہ ہیں، طالبِ علم خراماں خراماں چلے آرہے ہیں، برآمدے نما پورٹیکو میں داخل ہوتے ہیں اور رنگین شیشوں والے محراب دار بڑے دروازے سے اندر پہنچ کر صوفوں پر بیٹھ جاتے ہیں۔ سعادت مند ویٹر پانی کے گلاس ٹرے میں لیے قریب آتے ہیں اور جھک کر میز پر سجا دیتے ہیں۔ سینئر طالبِ علم آرڈر دے دیتا ہے، اس کی آواز اتنی نرم اور دھیمی ہوتی ہے کہ اگر خاص طور سے سننے کی کوشش نہ کی جائے تو شاید برابر بیٹھا شخص بھی نہ سن سکے۔ کبھی کبھی یوں بھی ہوتا ہے کہ طالبِ علم گفتگو میں محو ہی رہتے ہیں اور ویٹر پانی لگا کر خاموشی سے بغیر آرڈر لیے واپس چلا جاتا ہے مگر تھوڑی دیر بعد وہ ایک ٹرے میں ٹیکوزی ڈھکی کیتلی، دودھ دان، شکر دان، چمچے اور چند پیالیاں لے کر اس طرح آتا ہے جیسے طالبِ علموں کی خواہشات اور ضروریات سے وہ پہلے سے واقف ہو۔ نہ کسی کو آرڈر دینے کی ضرورت ہے، نہ اسے آرڈر لینے کی، گویا وہ سب کے دل کی زبان سمجھتا ہے۔ اس زمانے میں اس کینٹین کا کنٹریکٹ اُردو کے ایک مشہور شاعر جناب جاوید کمال کے پاس تھا۔ کاؤنٹر پر کبھی جاوید کمال صاحب اور کبھی میکش بدایونی صاحب بیٹھے نظر آتے۔ ریٹائر ہونے کے بعد کبھی کبھی جذبی صاحب بھی شام کی چائے پینے اسی کینٹین میں تشریف لاتے۔ ان شخصیات کی موجودگی آشفتہ چنگیزی، مہتاب حیدر نقوی، صغیر افراہیم، شارق ادیب، فرحت احساس، خورشید احمد، نسیم صدیقی، غضنفر، اظہار ندیم، پیغام آفاقی، پرویز جعفری، عبدالرحیم قدوائی، قمرالہدیٰ فریدی، اسعد بدایونی، شہپررسول، غیاث الرحمٰن، ابن کنول اور سیّد محمد اشرف کو اکثر و بیش تر وہاں کھینچ لاتی۔ گفتگو شروع ہوتی، کبھی کسی ادبی مسئلے پر بحث ہو رہی ہے، کبھی کوئی مضمون پڑھا جا رہا ہے، کبھی شاعری سنی جارہی ہے اور کبھی افسانہ، یہاں سے اٹھ کر یہ احباب کبھی شہریار صاحب تو کبھی قاضی عبدالستار صاحب کے دولت کدے پہنچتے اور بہت سی گتھیاں ان اہل دانش کی گفتگو سن کر سلجھ جاتیں۔ ان دنوں علی گڑھ کے یہ نوجوان ادیب ترقی پسند تحریک اور جدیدیت دونوں کے فکری اور فنی رویوں سے غیر مطمئن تھے اور کسی نئی راہ کی تلاش میں تھے۔ اس وقت علی گڑھ میں کئی ایسے ریسٹورنٹ تھے جہاں ادیب اور شاعر بیٹھتے۔ کیفے ڈی لیلیٰ، کیفے ڈی پھوس، پیراڈائز، کبیرؔ کا ٹی ہاؤس، عاشق علی کی کینٹین، رائل کیفے اور Monsieurکے علاوہ راجا پنڈر اول کا ایک خوب صورت ریستوراں ’’Seven Stars‘‘ بھی تھا۔ رائل کیفے اور Monsieur جدید طرز کے ریسٹورینٹ تھے جہاں بلیرڈ کی میزیں بھی تھیں مگر سیون اسٹارس ایسا ریستوراں تھا جس میں قدیم وضع کے صوفے، نقشیں چمنیوں والے شمع دان، عالی شان فانوس، انگلستانی کروکری اور خوش اخلاق و خوش گفتار و خوش رو راجا قاسم علی خاں نواب آف پنڈر اوّل کی بہ نفس نفیس موجودگی۔ وہ اکثر شاعروں اور ادیبوں کے ساتھ آکر بیٹھ جاتے، شعر سنتے اور شعر سناتے۔‘‘ ان ناموں میں جاوید حبیب، نذیر بوم اور محی الدین اظہر کانام بھی شامل سمجھا جائے۔ اس زمانے میں دن طویل ہوتے تھے اور راتیں طویل تر۔ کلاس روم کی پڑھائی کے علاوہ ذہن پر اگر کوئی بوجھ ہوتا تھا توبس یہ کہ اخراجات کے لیے گھر سے جو روپے آتے ہیں وہ مہینہ سے پہلے ختم نہ ہوجائیں۔ دل میں ترنگیں تھیں اور آنکھوں میں اودے اودے، نیلے نیلے، پیلے پیلے، گلابی گلابی رنگوں کے خواب لشکارے مارتے تھے۔ اس زمانے میں زندگی کے طے شدہ مقاصد کا اتنا رواج نہیں تھا جتنا اب ہے۔ خود میں نے یونیورسٹی چھوڑ نے سے ڈیڑھ دو برس پہلے سوچا تھا کہ مستقبل میں دو وقت کی روٹی کا کیا انتظام ہو۔ طارق چھتاری نے بھی یقیناً وقت کو اتنے ہی عرصے تک بہلا پھسلا کر رکھا ہوگا اور غالباً دوستوں نے ایساہی کیا ہوگا۔ وہ وقت اور تھا۔ شروع میں طارق چھتاری کا اٹھنا بیٹھنا ان لوگوں کے ساتھ نہیں تھا جو عرفِ عام میں شاعر و ادیب کہلاتے تھے۔ پھر دھیرے دھیرے شاعروں اور ادیبوں کی جماعت کو احساس ہوا کہ ایک ذہین، شگفتہ مزاج، باحوصلہ اور بامروت شخص آپ ہی آپ ان کا حصہ بن گیا ہے۔ یہ بغیر کسی اعلان کے ہوا تھا۔ میرے استاد زادے اور ہم وطن اور بڑے بھائی کے دوست شارق ادیب (ڈاکٹر مظفر سیّد) نے ایک دن چائے کی چسکی لیتے ہوئے کہا، ’’یارا شرف! طارق کو دیکھ کر فاختہ کا خیال آتا ہے۔‘‘ مجھے ان کا یہ جملہ آدھا سچ لگا۔ میرے چہرے کے تاثرات دیکھ کر وہ بولے، ’’یہ اس لیے کہ فاختہ کسی کو زک نہیں پہنچاتی۔ بے ضرر ہوتی ہے۔‘‘ طارق چھتاری کے بارے میں اس وقت میری معلومات کم تھیں لیکن پرندوں کے بارے میں اچھی خاصی تھیں۔ میں نے کہا، ’’فاختہ اپنے سے چھوٹی چڑیا کے لیے رحم دل ہے لیکن اس سے زیادہ طاقت کا کوئی پرندہ اگر اس کو تکلیف دے تو وہ فضا میں اُڑ اُڑ کر اس سے ٹکر لیتی ہے۔‘‘ میں نے اپنے قصبے کے آنگن میں لیٹے لیٹے ایسے کئی منظر یاد کیے جس میں بڑی فاختہ (یا حق تو، یا دوست تو) نے فضا میں اس کوے پر کئی کاری جھپٹیں کی تھیں جو اس کا گھونسلہ خراب کرنا چاہتا ہے۔ میں نے یہ سب بیان کیا تو شارق ادیب ہنس پڑے۔ اس شام ہم اس نتیجے پر پہنچے کہ طارق چھتاری کوؤں کے علاوہ باقی تمام مخلوق کے لیے فاختہ کی طرح بے ضرر ہیں۔ کچھ دن بعد شارق ادیب نے مجھے مطلع کیا کہ چوں کہ طارق چھتاری نجی محفلوں میں کسی غائب شخص کے بارے میں برے کلمات نہیں کہتے، اسی بے ضرر ہونے کی صفت کی وجہ سے انھیں فاختہ سے تشبیہ دی گئی۔ اب جو غور کیا تو طارق چھتاری کے کردار کی ایک اور خوبی سامنے آئی کہ وہ کسی کی غیبت نہیں کرتے تھے۔ یہ خوبی یا خرابی اب تک باقی ہے۔ اس زمانے میں طارق چھتاری کو بزرگوں سے بہت لگاؤ تھا۔ مجھے اچھی طرح یاد ہے کہ میں جب جب رشید صاحب کے گھر گیا تو طارق چھتاری وہاں موجود تھے یا دروازے سے نکل رہے تھے، یا رشید صاحب نے ان کی آمد کا ذکر کیا۔ 1975ء تک علی گڑھ کے طالبِ علم ادیب دو حصوں میں تقسیم ہوگئے تھے، لیکن میں نے اکثر دیکھا کہ طارق چھتاری کو کسی کے ساتھ سے پرہیز نہیں تھا۔ علی گڑھ میں اس وقت علم و ادب سے وابستہ مندرجہ ذیل شخصیات تھیں۔ طارق چھتاری نے اپنے ایک ہم عصر پر شخصی مضمون لکھتے وقت ان سب کو یاد کیا ہے۔ طارق چھتاری کے خلاقانہ انتظام کا ایک نمونہ گورکھ پور ریڈیو اسٹیشن پر نظر آیا۔ طارق چھتاری نے فکشن پر ایک ایسے سمینار کا اہتمام کیا جس میں اردو اور ہندی کہانی لکھنے والوں کو ایک جگہ جمع کردیا۔ اردو اور ہندی کی کہانی پر دو مضمون پڑھے جاتے ایک اردو نقاد کا دوسرا ہندی نقاد کا۔ مقصد صرف یہ نہیں تھاکہ دونوں زبانوں کے ادیب اور نقاد ایک ساتھ جمع ہوجائیں۔ اصل مدعا یہ تھاکہ ایک زبان کی کہانی پر اسی زبان کے نقاد اور دوسری زبان کے نقاد کی تنقید کا فرق سامنے آسکے۔ مجھے اچھی طرح یاد ہے کہ اس بہانے کئی اچھے افسانے اور کئی اچھے مضامین وجود میں آگئے۔ نیّر مسعود نے اپنی کہانی ’’وقفہ‘‘ پڑھی تھی۔ خورشید احمد نے ایک ہندی کہانی پر بہت اچھا مضمون پڑھا تھا۔ دو دن کی ان محفل آرائیوں کے روح رواں طارق چھتاری تھے۔ ان محفلوں میں قاضی عبدالستار اور کے پی سنگھ جیسے بزرگ بھی تھے، گو اس وقت وہ ایسے بزرگ نہیں تھے۔ ایک لطیفے کا صدور بھی ہوا۔ علی گڑھ سے جب گورکھ پور چلنے کی تیاری ہورہی تھی تو میں نے قاضی صاحب سے عرض کیا کہ آپ میرا بھی ریزرویشن کرا دیں، جب وہاں ریڈیو سے پیسہ ملے گا تب ادا کر دوں گا۔ فرمایا، ’’آپ خورد ہیں اورآپ کو یہ زیب دیتا ہے کہ آپ اپنے بڑوں سے ایسی فرمائش کریں۔ میں کے پی سنگھ سے کہتا ہوں۔‘‘ غرض یہ کہ ریزرویشن ہوا اور ہم لوگ گورکھ پور پہنچے۔ کڑاکے کے جاڑے تھے۔ تمام ادیب گرم لباس میں ملبوس تھے۔ دوپہر کے وقت ریڈیو سے پیسے ملے۔ میں نے فوراً حساب لگایا اور بیچ محفل میں جا کر قاضی صاحب سے کہا، ’’یہ ٹکٹ کے پیسے ہیں۔‘‘ انھوں نے تیوری چڑھا کر ڈانٹا اور کہا، ’’خوردوں کو زیب نہیں دیتا کہ اس طرح بزرگوں کو روپے واپس کریں۔ میں ان روپوں کو ہاتھ تک نہیں لگا سکتا۔ آپ یہ روپے کے پی سنگھ کو دے دیں۔ میں ان سے لے لوں گا۔ یا بصورت دیگر کل صبح جب میں دستانے پہنے ہوں تب آپ یہ روپے مجھے دیجیے گا۔‘‘ علی گڑھ میں کوئی ادیب شاعر آئے، شہریار اور طارق چھتاری سے ضرور ملاقات کرتا ہے۔ طارق چھتاری شعبۂ اُردو سے مہمان خانے تک اس مہمان کا ساتھ دیتے ہیں اور ضرورت پڑے تو اس مہمان کی ملاقات یونیورسٹی کے دوسرے ادیبوں سے کرانے میں پٹرول اور وقت دونوں کی پروا نہیں کرتے اور یہ سب کچھ بے غرض ہوتا ہے۔ وہ شعبۂ اُردو علی گڑھ مسلم یونیورسٹی کے غیر رسمی چیف آف دی پروٹو کول ہیں۔ طارق چھتاری ادب میں اپنی شہرت اور مقبولیت اور شعبے میں منصب کے اس درجے پر فائز ہیں کہ انھیں ان محنتوں اور زحمتوں کی کوئی ضرورت نہیں، لیکن ان معاملات میں وہ دل کے ہاتھوں مجبور ہیں۔ بنگال کے کسی دور افتادہ قصبے کا اُردو کا کوئی استاد اگر شعبۂ اُردو میں قدم رکھے گا تو سب سے پہلے طارق چھتاری کو ہی دریافت کرے گا اور یہ عین ممکن ہے کہ طارق چھتاری نے اس دن سے پہلے اس شخص کی شکل تک نہیں دیکھی ہوگی۔ ادبی جلسوں میں طارق چھتاری سب کی توجہ کا مرکز رہتے ہیں۔ ادیب اور شاعر انھیں بہت توجہ سے سنتے ہیں۔ کسی سمینار یا سمپوزیم کی نظامت کر رہے ہوں یا Moderation کر رہے ہوں تو ان کی باتیں سننے میں دل لگتا ہے۔ ادبی معاملات میں وہ بہت صاف گو ہیں لیکن یہ صاف گوئی کسی کی دل آزاری یا حوصلہ شکنی کا سبب نہیں بنتی۔ وہ اپنی بات بہت سلیقے، تہذیب اور پُر زور دلائل کے ساتھ پیش کرتے ہیں۔ ستر کی دہائی کے آخری حصے میں ان کی کہانیاں سامنے آئیں۔ یہ وقت ترقی پسندی اور جدیدیت کی سخت آویزش کا دور تھا۔ طارق چھتاری اور علی گڑھ میں ان کے معاصرین ان دونوں گروہوں میں سے کسی ایک کے بھی باد فروش بننا نہیں چاہتے تھے۔ ان دونوں گروہوں کے بڑوں کے درمیان کھڑے ہوکر طارق چھتاری بہت اطمینان سے اپنا موقف بیان کرتے اور لہجے کو تاب دار کیے بغیر اپنی بات مکمل کرکے ہی گفتگو ختم کرتے۔ ہم لوگ ذرا اکھڑ لہجے، طنز آمیز مکالموں اور دل آزار جملوں سے کام لیتے تھے۔ اس لیے اکثر بھول چوک ہوجاتی تھی۔ طارق چھتاری ایسے تمام موقعوں پر اپنے نرم لہجے، دلیل کی قطعیت اور مناسب مثالوں کے ہتھیاروں سے کام لے کر ہم لوگوں کی حماقتوں کی تلافی کردیتے تھے۔ ( طارق چھتاری اردو افسانے کا ایک معتبر نام ہے۔ وہ 1970ء کے بعد کی نسل کے ممتاز افسانہ نگار ہیں۔ بھارت کے معروف ادیب اور افسانہ نگار سید محمد اشرف کے طارق چھتاری کے فن اور شخصیت پر ایک مضمون سے یہ پارے نقل کیے گئے ہیں)",entertainment
58,معین احسن جذبی اور روکھی روٹی,https://urdu.arynews.tv/urdu-poet-moin-ahsan-jazbi/,"معین احسن جذبی اردو زبان کے ان شعرا میں سے ایک ہیں جنھوں نے ہم عصر شعرا کے مقابلے میں بہت کم کہا، لیکن اردو ادب کے معتبر اور نمایاں شاعروں میں شمار ہوئے۔ ان کی شاعری نے ہر خاص و عام کو متاثر کیا اور ان کے متعدد اشعار ضرب المثل بنے۔ اردو زبان کے اس مقبول شاعر سے متعلق غضنفر علی کے ایک مضمون سے یہ اقتباسات مصنّف کی یادوں پر مشتمل ہیں۔ غضفر علی کا تعلق بھارت سے ہے۔ وہ شاعر، ناقد اور فکشن رائٹر ہیں۔ انھوں نے اس تحریر میں جذبی سے اپنی ملاقات کا تذکرہ کرتے ہوئے ایک دل چسپ واقعہ رقم کیا ہے۔ معین احسن جذبی 13 فروری 2005ء کو علی گڑھ میں وفات پاگئے تھے۔ غضنفر لکھتے ہیں: ""احمد جمال پاشا نے جب میرا تعارف کرایا تو جذبی صاحب اس درجہ خوش ہوئے جیسا کہ کوئی مشفق استاد یا شفیق باپ ہوتا ہے۔ مجھ سے ان کے خوش ہونے کی میرے خیال میں تین وجہیں رہی ہوں گی، پہلی وجہ یہ کہ میں اس شعبے کا طالب علم تھا جسے جذبی نے اپنا گھر سمجھا۔ دوسری یہ کہ میں اس زبان میں ریسرچ کررہا تھا جو انھیں اپنی جان کی طرح عزیز تھی اور تیسری شاید یہ کہ میرے اندر بھی وہ صلاحیت موجود تھی جس کی بدولت کوئی تخلیقی فن کار کسی کو اپنے قبیلے کا فرد سمجھنے لگتا ہے۔ ان میں قوی تر سبب یہ تھا کہ میں ان کے شعبے کا طالبِ علم تھا جو اس حقیقت کا غماز بھی تھا کہ اُن کو اپنے شعبے سے کس درجہ لگاؤ تھا، مگر افسوس کہ اس شعبے نے ان کے ساتھ دشمنوں جیسا سلوک کیا اور اس حد تک گزند پہنچائی کہ انھوں نے برسوں اس کی طرف رخ نہیں کیا۔ یہ شعبے کی کوئی نئی بات نہیں تھی، بلکہ یہ روایت پہلے سے چلی آرہی تھی اور بعد تک باقی رہی۔ اس روایت کی آگ میں رشید احمد صدیقی بھی جلے، آلِ احمد سرور بھی جھلسے اور کئی دوسرے بھی اس کی لپٹوں میں لپیٹ لیے گئے۔ اس شعبے کی ایک مثبت اور مضبوط روایت بھی رہی۔ وہ یہ کہ بہت دنوں تک اس میں تخلیقیت کا بول بالا رہا۔ رشید احمد صدیقی، مجنوں گورکھ پوری، آلِ احمد سرور، معین احسن جذبی، خورشید الاسلام، خلیل الرحمان اعظمی، راہی معصوم رضا، شہریار، قاضی عبدالستار ایک سے ایک مشہورِ زمانہ تخلیق کار اس سے وابستہ رہے اور اپنے فن پاروں سے اس کے نام میں چار چاند لگاتے رہے مگر دل کو گداز کرنے، ذہن کو بالیدہ بنانے اور روح کو گرمانے والی اس روایت کو کسی کی نظر لگ گئی۔ غیر تخلیقیت کے سحر نے اس کے ارد گرد ایسا حصار کھڑا کیا کہ تخلیقیت کا داخلہ بند ہوگیا۔ تخلیقیت کے اکّے دکّے نمائندے کسی طرح داخل ہونے میں کام یاب ہوئے بھی تو وہ ہمیشہ غیر تخلیقی بلاؤں کی زد پہ رہے۔ سیوان کی اس ملاقات میں گوشہ نشینی اختیار کرنے اور مسلسل چپّی سادھ لینے والے جذبی نے ایسی جلوت پسندی اور محفل بازی کا ثبوت دیا کہ ہم دنگ رہ گئے۔ دورانِ دورِ میکشی انھوں نے ایسے ایسے قصّے سنائے اور نشے کی ترنگوں کے ساتھ لطائف کے ایسے ایسے شگوفے چھوڑے کہ ہم لوٹ پوٹ ہوگئے۔ عالمِ سرور میں ایک ایسا مقام بھی آیا جہاں جذبی نے ترنم سے غزلیں بھی سنائیں۔ ترنم سے غزلیں سنتے وقت بار بار مجھے ایک واقعہ یاد آتارہا: کسی محفل میں یونی ورسٹی کے ایک استاد نے جذبی سے ترنم کی فرمائش کر دی۔ جسے سن کر جذبی چراغ پا ہوگئے اور غصّے میں ایسا دیپک راگ الاپنا شروع کیا کہ لیکچرر صاحب کو اپنا دامن بچانا مشکل ہوگیا۔ وہ تو بھلا ہو اس محفل میں موجود کچھ نبض شناس سینئر استادوں کا کہ جنھوں نے انگلیوں میں دبے سگار کو ماچس کی تیلی دکھا دکھا کر جذبی کی حالتِ جذب کو ٹھنڈا کیا ورنہ تو اس جونیئر استاد کا اس دن خدا ہی حافظ تھا۔ اس واقعہ کے ساتھ ساتھ میں جذبی کی شخصیت کو سمجھنے کی کوشش کرتا رہا کہ ایک طرف تو جذبی کسی استاد کی درخواست پر برہمی کا اظہار کرتے ہیں اور دوسری جانب بغیر کسی فرمائش کے طلبہ کو ترنم سے غزل سناتے ہیں۔ جذبی کی شخصیت کا یہ تضاد پوری طرح تو سمجھ میں نہیں آیا، ہاں اتنا ضرور محسوس ہوا کہ جذبی طریقتِ شعر و سخن کے مجذوب تھے۔ مجذوب جو صرف من کی سنتا ہے۔ من کہتا ہے تو اللہ ھو کا نعرۂ مستانہ بھی لگاتا ہے اور من نہیں کہتا ہے تو بس ہُو کا عالم لیتا ہے۔ اس ملا قات کے دوران جذبی کے جذب و مستی کے کئی اور رنگ بھی دیکھنے کو ملے، غزل سنانے کے بعد شراب کا ایک لمبا گھونٹ بھر کر بولے غضنفر! کباب کے بغیر شراب پینا کیا ایسا نہیں لگتا جیسے غریب مزدور روکھی روٹی کھا رہے ہوں مگر ہم لوگ تو غریب ہیں نہیں، تو پھر یہ روکھی روٹی کیوں؟ جاؤ گھر والوں کو بولو کہ کباب دے جائیں۔ میں محفل سے اٹھ کر جمال پاشا کے قلعہ نما محل کے دروازے کے پاس پہنچا اور آہستہ آہستہ دستک دینا شروع کیا۔ پانچ سات منٹ تک مسلسل دستک دینے کے بعد بھی جب دروازہ نہیں کھلا تو جذبی صاحب اٹھ کر خود بھی دروازے کے پاس آگئے اور بولے: ’’اس طرح ناک کرنے سے بڑے دروازے نہیں کھلتے، انھیں پیٹنا پڑتا ہے۔ یوں۔‘‘ اور وہ دھڑا دھڑ دروازے پر مُکّے مارنے لگے۔ دھڑدھڑ کی آواز پر واقعی دروازہ کھل گیا۔ ایک گھبرایا اور ہڑبڑایا ہوا خادم قسم کا آدمی باہر نکلا اور ہکلاتا ہوا بولا، ’’جی، فرمائیے۔‘‘ ’’کباب لاؤ! کباب۔‘‘ میرے منہ کھولنے سے پہلے ہی جذبی صاحب بول پڑے‘‘ کباب! وہ اس طرح چونکا جیسے کسی پکّے مسلمان سے شراب پلانے کی فرمائش کر دی گئی ہو۔‘‘ ’’ہاں بھئی کباب؛ کہو تو ہجّے کر کے بتاؤں‘‘ جذبی صاحب کا لہجہ سخت ہوگیا۔ ’’مگر کباب تو نہیں ہیں۔‘‘ قدرے سنبھلتے ہوئے اس خادم نما آدمی نے جواب دیا ’’کیا کہا؟ کباب نہیں ہیں؟ اتنی بڑی حویلی، وہ بھی ایک مسلمان رئیس کی اور کباب نہیں؟ نہیں نہیں، کباب ضرور ہو گا جا کر کچن میں دیکھو!‘‘ جذبی صاحب کسی طرح یہ ماننے کو تیار نہ تھے کہ اس شاندار حویلی میں کباب نہیں ہوں گے۔ وہ آدمی چپ رہا۔ ’’کیا اس حویلی میں کچن نہیں ہے؟‘‘ کچن کیوں نہیں ہوگا صاحب!‘‘ تو پھر جاتے کیوں نہیں؟‘‘ ’’بات یہ ہے صاحب۔۔۔‘‘ ’’ہم کچھ سننے والے نہیں، تم جاؤ اور فوراً کباب لاؤ۔ ہمارے منہ کا مزہ بگڑا جا رہا ہے جاؤ! منہ کیا تاک رہے ہو؟‘‘جذبی صاحب نے اسے بولنے نہیں دیا۔ اس خادم یا خادم نما آدمی کی سمجھ میں نہیں آرہا تھا کہ وہ اپنے عزّت دار مالک کے اس معزز مہمان سے کس طرح نمٹے کہ قدرت کو اس کی حالت پر ترس آگیا اور اس نے اس کی مدد کے لیے خود مالک کو بھیج دیا۔ عین اسی وقت احمد جمال پاشا اپنی موٹر سے آدھمکے۔ شاید ہمیں وہ لینے آئے تھے۔ موٹر سے اتر کر سیدھے دروازے کے پاس آگئے۔ غالباً انھوں نے ہمیں دور ہی سے دیکھ لیا تھا۔ پاس آکر گھبراہٹ کے لہجے میں بولے: ’’سر! آپ یہاں؟‘‘ ’’ارے بھائی! تمھارے اس خادم سے کب سے کباب لانے کو کہہ رہے ہیں مگر یہ ہے کہ۔۔۔ ’’سر! آج کھانے کا انتظام کالج میں کیا گیا ہے نا، اس لیے یہاں کے تمام باورچی ادھر لگے ہوئے ہیں۔‘‘ جمال پاشا نے صورتِ حال کو سنبھالنے کی کوشش کی۔ ’’باورچی ہی تو گئے ہیں کچن اٹھ کر تو نہیں چلاگیا!‘‘ جذبی صاحب نے صورتِ حال کو پھر سے بے قابو کر دیا۔ ’’دراصل کئی دنوں سے کالج فنکشن میں مصروف ہونے… ’’رہنے دو، رہنے دو، میں سب سمجھ گیا۔ پاشا تم کیسے مسلمان ہو کہ گھر میں کباب تک نہیں رکھتے۔ لگتا ہے یہاں آ کر تم بھی بہاری ہوگئے ہو۔‘‘ ’’بہاری ہی نہیں سر!میں تو شدھ شاکا ہاری بھی ہوگیا ہوں، مانسا ہاری۔۔۔ بیماریوں نے جسم و جان کو دبوچ جو رکھا ہے۔ جلد تشریف لے چلیے، شامی، سیخ اور بہاری تینوں وہاں آپ کا بے صبری سے انتظار کر رہے ہیں۔‘‘ ’’پاشا! میں مان گیا کہ تم واقعی مزاح نگار ہو۔ اپنے گھر کی عریانیت پر تم نے کتنا خوب صورت اور دبیز پردہ ڈال دیا، چلو میں نے تمھیں معاف کیا۔‘‘ مصنّف نے اپنے اس مضمون کا عنوان ‘دنیا کو سمجھ کر بیٹھے ہیں’ رکھا ہے جو معین احسن جذبی کی اس مشہور غزل سے مستعار لیا گیا ہے‌۔ ملاحظہ کیجیے۔ غزلمرنے کی دعائیں کیوں مانگوں جینے کی تمنا کون کرےیہ دنیا ہو یا وہ دنیا اب خواہش دنیا کون کرے جب کشتی ثابت و سالم تھی ساحل کی تمنا کس کو تھیاب ایسی شکستہ کشتی پر ساحل کی تمنا کون کرے جو آگ لگائی تھی تم نے اس کو تو بجھایا اشکوں نےجو اشکوں نے بھڑکائی ہے اس آگ کو ٹھنڈا کون کرے دنیا نے ہمیں چھوڑا جذبیؔ ہم چھوڑ نہ دیں کیوں دنیا کودنیا کو سمجھ کر بیٹھے ہیں اب دنیا دنیا کون کرے",entertainment
59,الفاظ اور شاعر,https://urdu.arynews.tv/alfaz-aur-shair-josh-malihabadi/,"صرف ادبیوں اور شاعروں کے یہ دو ایسے طبقے ہیں جن سے الفاظ کی رسم و راہ ہے۔ ادیبوں سے ہر چند اُن کی ملاقات دوستانہ ہوتی ہے اور دونوں ایک دوسرے کے گھر آیا جایا کرتے ہیں لیکن بعض نازک مزاج، اسرار پسند اور نغمہ پرور اونچے گھرانوں کے الفاظ ان سے کُھل کھیلنا پسند نہیں کرتے۔ وہ اگر ادیبوں کے سامنے آتے بھی وہ ہیں تو اُن شوخ لڑکیوں کی طرح جو دور سے تو لگاوٹ دکھاتی ہیں لیکن جب اُن کا دامن پکڑنے لپکو تو قہقہے مارتی ہوئی الٹے پاؤں بھاگ جاتی ہیں۔ البتہ شاعروں کے ساتھ اُن کا برتاؤ دوستوں ہی کا سا نہیں، قرابت داروں کا سا ہوتا ہے۔ وہ شاعروں سے اس طرح ملتے جلتے ہیں جیسے ایک ہی گھر کے مختلف افراد یا ساتھ کے کھیلے ہوئے لنگوٹیا یار۔ شاعروں کو یہاں تک اختیار دے رکھا ہے کہ وہ جب چاہیں اُن کے لباس تبدیل کر دیں۔ اُن کی لَے اور رنگ بدل دیں، اُن کا رخ موڑ دیں۔ اُن کے معنوں میں تنگی یا وسعت پیدا کر دیں۔ اُن کے خط و خال میں کمی بیشی فرما دیں۔ شاعر کا مکان الفاظ کی عبادت گاہ ہے۔ جہاں ادنیٰ و اعلیٰ ہر قسم کے الفاظ ایک ہی صف میں کھڑے نظر آتے ہیں اور صفوں میں ایسی شایستگی ہوتی ہے جیسی راگنی کے بولوں میں ہم آہنگی۔ ؎ ایک ہم ہیں کہ ہوئے ایسے پشیمان کہ بسایک وہ ہیں کہ جنھیں چاہ کے ارماں ہوں گےمومن خاں مومنؔ لفظ ” بس“ میں شاعر نے اس قدر شدت پیدا کر دی کہ لغت حیران ہو کر رہ گئی ہے۔ ؎ سخت کافر تھا جس نے پہلے میرؔمذہبِ عشق اختیار کیا ایک شرعی لفظ کو لغت سے اس طرح ہٹا کر استعمال کیا ہے کہ لغت کا سَر چکرا کر رہ گیا اور اُس کے منہ سے جھاگ نکل رہا ہے۔ (از قلم: جوشؔ ملیح آبادی)",entertainment
60,رہتی دنیا تک اقبال مشرق کا ولولہ خیز شاعر رہے گا!,https://urdu.arynews.tv/pitras-bukhari-article-urdu-translation/,"’’وہ انسان جس نے اردو شاعری کو مردانہ پن بخشا۔‘‘ اقبال کی وفات سے ہندوستان ایک جلیل القدر شاعر سے کہیں زیادہ باعظمت ہستی سے محروم ہو گیا۔ وہ بطور ایک عالم اور تاریخ، فلسفہ اور مذہب کے سرگرم طالب علم بھی ان لوگوں کے لئے جو اپنی محدود قابلیت کے سبب اس کی اعلیٰ شاعری تک رسائی سے قاصر تھے، منبع فیض وجود تھا۔ بطور شاعر اگرچہ اس کا مقام نہایت بلند تھا لیکن ادبی اور عمرانی دنیا میں اثر و نفوذ کے لحاظ سے اس کا مقام اس سے بھی بلند تر تھا۔ اس کی وفات سے جہاں مسلمانوں سے ایک فصیح اللسان پیغامبر اور ان کی تہذیب کا ایک بہت بڑا شارح چھن گیا ہے وہاں اردو شاعری سے خدا معلوم کتنی دراز مدت کے لئے اہمیت اور منزلِ مقصود چھن گئی۔ کم و بیش چالیس سال گزرے جب اقبال کی شاعرانہ زندگی کا آغاز ہوا۔ اس وقت اردو شاعری اگرچہ لوگوں میں مقبول تھی اور ہر کس و نا کس اس سے لطف اندوز ہوتا تھا۔ اس کا مقصد خود زندگی نہیں بلکہ محض زندگی کے حاشیہ کی تزئین سمجھا جاتا تھا۔ اگرچہ یہ مقبولِ عام فن تھا مگر یہ فن محض فن کی خاطر اختیار کیا جاتا تھا۔ اس وقت شاعری کیا تھی؟ محض جذبات انگیز عیاشی، نرم و نازک، دل خوش کن، مزاحیہ یا ہجویہ، لیکن سراسر بے ربط۔ اسی لئے اس کے اختیار کرنے میں سنجیدگی اور متانت سے کام لینے کی ضرورت نہ سمجھی جاتی۔ لیکن مسلمانوں کے دلوں میں ایک نیا احساس کروٹیں لے رہا تھا۔ اور لوگوں کی زبان پر تعمیرات ملت اور ترقی کے الفاظ آنے شروع ہو گئے تھے۔ ان میں جو زیادہ ذکی الحس واقع ہوئے تھے۔ انہوں نے آرٹ کو پھر ڈھونڈ نکالا کہ یہ بھی انسان کے زیادہ اہم مشاغل میں سے ایک ہے اور اس کو اعلیٰ سنجیدگی اور مقصد و مدعا سے معمور کرنے کی کوشش کی گئی۔ چنانچہ حالی ایسا غزل گو عہد شباب کی ہوس کاریوں سے تائب ہو کر مشہور زمانہ مسدّس کا مصنف بن گیا۔ جس نے خوابِ غفلت کے متوالے ہندوستانی مسلمانوں کو اس طرح جھنجھوڑ جھنجھوڑ کر جگایا کہ کوئی ایک نظم نہ اس سے پہلے اور نہ اس کے بعد ایسا کر سکی۔ ان ہی حالات میں اقبال جس نے اسی فرسودہ ڈگر پر اپنی شاعری شروع کی تھی، محسوس کرنے لگا کہ اس کا دل مسلمانوں کے احیا اور ان کی نئی زندگی کے خواب سے مضطرب اور بے قرار ہے۔ ہندوستان ہمارااقبال کی ابتدائی نظموں سے ہی جو اس رجحان کے ماتحت لکھی گئیں۔ اس کے ولولہ، عمل سے بے تاب دل اور اپنے وطن کے لئے جذباتِ محبت کا پتہ لگتا ہے، اس کی نظم، ’’سچ کہہ دوں اے برہمن گر تو برا نہ مانے‘‘ اب تک فرقہ وارانہ اتحاد کی سب سے زیادہ پُر اثر اپیل ہے جو کسی محب وطن کے قلم سے نکلی ہو۔ اور اس کا شہرۂ آفاق گیت ”ہندوستان ہمارا“ میرے خیال میں بہترین قومی گیت ہے جس پر کسی کو اعتراض نہیں ہو سکتا اور جس سے بہتر گیت کی شاید مدت مدید تک بننے کی امید نہیں ہو سکتی۔ لیکن مذہب اسلام کے غائر مطالعہ نے جو اقبال نے اپنی زندگی کے آخری ایام تک مسلسل جاری رکھا۔ اس کے افق خیال کو وسعت بخشی۔ وطن اور ملک کی نسبت سے قوموں کا تصور اس کی فطرت کے خلاف تھا۔ اپنی شاعری اور اپنی گفتگو میں وہ ہمیشہ یورپ کی مثال دے کر انسانوں کو ملکوں اور وطنوں کے تنگ دائروں میں تقسیم کرنے کی بیہودگی ثابت کیا کرتا۔ وہ ایک ایسے تمدنی نصب العین کا قائل تھا جو انسانوں کو وطنوں اور قوموں کے اختلافات کی سطح سے بلند کر دے اور جو زندگی کو ایک مقصود مدعا بخشے کیونکہ اس کے نزدیک آرٹ کا با مقصد ہونا محض زندگی کے اصول علت العلل کا جزو لاینفک تھا۔ اسی قسم کی ہمہ گیری اور با مقصدیت انہیں نظر آئی تو اسلام میں یا چند جرمن فلسفیوں کی تعلیمات میں جن سے وہ بے دریغ اپنی شاعری میں استفادہ کرتا رہا۔ مجازی خیالی دنیاجس دور سے ہم ہندوستان میں گزر رہے ہیں اگرچہ اس میں بڑے بڑے امکانات پوشیدہ ہیں تاہم اس میں ایک خاص غم ناک کیفیت موجود ہے۔ ہم میں شاید ہی کوئی فن کار ایسا ہو جس کے فن میں گھر کے لئے اداسی بطور مرض کے موجود ہو۔ ہم دور دراز خیالی دنیاؤں کے آرزومند ہیں۔ اور خواہ وہ دنیائیں خیالی ہوں یا حقیقی۔ ان کی زمانی یا مکانی دوری ہی ان کے اندر ایک بے پناہ دلکشی پیدا کر دیتی ہے۔ اقبال نے اسلام کے ابتدائی زمانے پر پُر شوق نظر ڈالی۔ اس کی آرزو تھی کہ وہ اس عہد کے مسلمانوں کی سادگی، بلند ہمتی، ایمان اور عزم و استقلال کو دوبارہ پیدا کر سکے۔ ایک عالمگیر تمدن کے لئے اس کی دلی خواہش انسان کی تقدیر میں اس کا زبردست ایمان، انسان کے ارتقا میں اس کا پختہ یقین کہ وہ مقصد کی بلندیوں کو منزل بمنزل طے کرتا ہوا کمال کی چوٹیوں پر پہنچ سکتا ہے ان شرائط کے مطابق جو مسلم گھرانے میں پیدائش کے سبب اور اسلامی تعلیمات اس کے ذہن نشین ہو چکی تھیں۔ ان سب باتوں نے اس کی شاعری کو اسلامی رنگ دے دیا۔ جس کا نتیجہ یہ ہوا کہ ہندوستان میں اس کے بعض قدر دان اس سے چھن گئے۔کسی شاعر کے کلام کی قدر اور اس کے اعتقاد کے باہمی تعلق کی بحث پرانی چیز ہے اور میں اس کے متعلق یہاں کچھ نہ کہوں گا۔ مگر اس میں شک نہیں کہ کچھ نہ کچھ ایسے لوگ ضرور ہوتے ہیں جو صرف اس لئے ملٹن کی شاعری سے لطف اندوز نہ ہوں کہ وہ اس کے مذہبی عقائد سے متفق نہیں یا جو شیکسپیئر کا کلام محض اس لئے پڑھنا گوارا نہ کریں کہ وہ اس کی شاہ پرستانہ خیالات کو پسند نہیں کرتے۔ لیکن دوسرے لوگوں کے لئے جو کولرج کے لفظوں میں کسی شاعر کے کلام کا مطالعہ کرتے وقت ”انکار کو عمداً معطل کر دیتے ہیں“ اقبال رہتی دنیا تک مشرق کا سب سے زیادہ ولولہ خیز شاعر رہے گا۔ فارسی اور اردواس کے بعض ہم وطنوں کی بدقسمتی ہے کہ اقبال کے بہترین کلام کا زیادہ تر حصہ فارسی میں ہے اور اس کی صرف ایک طویل نظم اسرارِ خودی کا ترجمہ جو پروفیسر نکلسن نے کیا ہے، انگریزی زبان میں ملتا ہے۔ تاہم اس کا ابتدائی کلام جو اردو میں ہے وہی اس کی ہندوستانی شاعروں میں ایک بلند مقام دینے کے لئے کافی ہے۔ لیکن خواہ اس نے اپنی نظمیں اردو میں لکھیں، خواہ فارسی میں، اس کا اردو شاعری پر گہرا اور مسلسل اثر پڑتا رہا۔ پیدائش کے لحاظ سے وہ پنجابی تھا (اصل میں اقبال کشمیری اور ذات کا سپرو تھا) اسی لئے اس کے یوپی کے نکتہ چیں اس کو ہمیشہ یہ حقیقت ایسے لفظوں میں یاد دلاتے رہے جن میں انصاف کم اور تلخی زیادہ ہوتی تھی اور اس کی شاعری کی زبان کو ٹکسال باہر ہونے کا طعنہ دیتے رہتے۔ اور یہ باوجود اس حقیقت کے کہ وہ داغ کا معنوی فرزند تھا۔ جو اردو زبان کا مسلمہ بادشاہ ہوا ہے لیکن اس کی غیر معمولی قابلیت نے اس کے نکتہ چینوں کو جلدی خاموش کر دیا۔ اور اس کی طرز شاعری کے بے شمار پہلو ملک کے طول و عرض میں پیدا ہو گئے۔ اگر افراد کی وسیع اثرات کا تذکرہ کرنا اندیشناک نہ ہو تو اس ضمن میں تین ہستیوں کا نام لیا جا سکتا ہے جنہوں نے اپنے اپنے رنگ میں اردو ادب کو نئی اور مختار صورت بخشی ہے۔ مولانا ظفر علی خان نے زمیندار کے ابتدائی ایام میں اس میں مضمون لکھ لکھ کے اردو صحافت کو ایک ایسی زور دار اور لچکیلی زبان سے مالامال کیا جس سے وہ پہلے قطعاً ناواقف تھی۔مولانا ابوالکلام آزاد نے اردو نثر کو وہ شوکت، فراوانی اور شیرینی بخشی جس کا راز انہوں نے عربی زبان کے مطالعہ کرتے وقت پا لیا تھا لیکن چٹپٹے مضامین یا پُر اثر وعظوں کی نسبت شاعری لوگوں کے دلوں میں زیادہ دیرپا اثر رکھتی ہے اور شاعر زبان پر زیادہ گہرے نقوش چھوڑ جاتے ہیں۔ جدید اردو کے بنانے والوں میں اقبال (اور اسی طرح اس کا پیش رو غالب) ابھی تک سب سے نمایاں اور زبردست اثر ڈال رہا ہے۔ ہزاروں ترکیبیں اور الفاظ جو ان دونوں استادان فن نے گھڑے یا اپنے فارسی کے پیشرو استادوں سے مستعار لئے آج بھی اردو تحریر اور تقریر میں ان کی گونج سنائی دے رہی ہے۔ (اردو کے ممتاز ادیب، طنز نگار اور ماہرِ نشریات پطرس کے انگریزی مضمون کا ترجمہ از صوفی ریاض حسین)",entertainment
61,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",entertainment
62,"امریکی ارکان کانگریس سے خط  لکھوانا گولڈ اسمتھ فیملی  کی ہی  کارستانی ہے،  شرجیل میمن",https://urdu.arynews.tv/sherjeel-memon-reaction-on-us-lawmaker-letter/,"کراچی : وزیر اطلاعات سندھ شرجیل میمن کا کہنا ہے کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے ، اسرائیلی پیسہ استعمال کرکےبانی کورہاکرانےکی کوشش ہورہی ہے۔ تفصیلات کے مطابق پی ٹی آئی رہنماؤں کی رہائی کے لیے امریکی ارکان کانگریس کے خط پر وزیر اطلاعات سندھ شرجیل میمن نے ردعمل دیتے ہوئے کہا کہ ارکان کانگریس سےبائیڈن کو خط کس نے لکھوایا اور کیا مقصد ہے سب جانتےہیں ، کیاامریکی ارکان کانگریس نےفلسطین اورکشمیرکی صورتحال پرکبھی خط لکھا؟ صوبائی وزیر کا کہنا تھا کہ امریکا میں لابسٹ کو ہائر کیاگیاہےتاکہ بانی پی ٹی آئی کی رہائی کیلئےدباؤڈالاجائے، پاکستان میں پی ٹی آئی کی فنڈنگ کے کروڑوں امریکا میں لابسٹ پرخرچ ہورہےہیں، عالمی لابسٹ کو ہائرکیا جارہا ہےتاکہ پاکستان کے اندرونی معاملےمیں مداخلت کریں. انھوں نے کہا کہ پی ٹی آئی کاایک ہی ایجنڈاہےکہ حکومت پر دباؤ ڈال کر بانی کو رہا کرائیں، عدم اعتماد کےوقت پی ٹی آئی کہتی تھی پاکستان کا اندرونی معاملہ ہے اور ہم غلام نہیں ، پی ٹی آئی نے امریکا پرہی اپنی حکومت گرانے کی سازش کاالزام لگایا تھا اور آج پی ٹی آئی لابسٹ کےذریعے اُس ہی امریکی حکومت کوخط لکھوا رہی ہے۔ شرجیل میمن کا کہنا تھا کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے، گولڈ اسمتھ فیملی اسرائیل کی لابسٹ ہے۔ انھوں نے بتایا کہ بانی پی ٹی آئی پاکستان میں اسرائیل کا اثاثہ ہے، اسرائیلی جریدوں میں آرٹیکلز ہیں کہ پاکستان میں بانی ہی اسرائیل کو سوٹ کرتا ہے، خط وہ لکھوا رہے ہیں جن کا ایجنڈا ہمیشہ پاکستان کو نقصان پہنچانا ہے، ڈاکٹر اسرار نے 20، 25سال پہلے ہی بانی پی ٹی آئی سےمتعلق بتا دیاتھا۔ وزیراطلاعات سندھ کا کہنا تھا کہ اسرائیلی پیسہ استعمال کرکے بانی کو رہا کرانے کی کوشش ہورہی ہے، بانی اپنے دور میں سیاسی مخالفین کےخلاف نیب کو استعمال کرتےتھے،اس وقت خط کہاں تھے؟ اگریہ پاکستانی لابسٹ ہوتے تو کیا کشمیرکیلئے کبھی خط نہیں لکھواتے؟ انھوں نے مزید کہا کہ پی ٹی آئی بانی کی رہائی کےون پوائنٹ ایجنڈےکیلئے ہر حد تک جائے گی، بانی پی ٹی آئی پاکستان میں اسرائیل کا اسٹرٹیجک اثاثہ ہے، بانی کی رہائی کیلئےپی ٹی آئی کی طرف سے حیران کن چیزیں ابھی مزیدسامنےآئیں گی۔",entertainment
63,دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی,https://urdu.arynews.tv/pakistan-vs-australia-second-t20-aus-win/,"سڈنی: تین ٹی ٹوئنٹی میچوں کی سیریز کے دوسرے میچ میں آسٹریلیا نے پاکستان کو سنسنی خیز مقابلے کے بعد 13 رنز سے شکست دیدی۔ پاکستان اور آسٹریلیا کے مابین دوسرا ٹی ٹوئنٹی میچ آج سڈنی میں کھیلا گیا، جہاں آسٹریلیا نے پاکستان کے خلاف دوسرے ٹی 20 میں بھی کامیاب حاصل کرلی جس کے بعد کینگروز کو 3 میچوں کی سیریز میں 0-2 کی فیصلہ کن برتری حاصل ہوگئی ہے۔ آسٹریلیا نے پہلے کھیل کر 9 وکٹوں پر147 رنز بنائے، ہدف کے تعاقب میں پاکستان کی ٹیم 134 رنز بنا کر آل آؤٹ ہوگئی۔ آسٹریلیا نے پاکستان کے خلاف جارحانہ انداز میں کھیل کا آغاز کیا تاہم پاکستان کیخلاف آسٹریلیا کی پہلی اور دوسری وکٹ 52رنز پر گری، اوپننگ بیٹر جیک فریزر 20 رنز بنا کر آؤٹ ہوئے، اس کے بعد آسٹریلیا کے کپتان جوش  انگلس بغیر کوئی رن بنائے آؤٹ ہوئے یہ دونوں وکٹیں حاصل حارث رؤف نے حاصل کیں۔ پاکستان کے خلاف میزبان آسٹریلیا کی تیسری وکٹ 56 رنز پر گری، اوپنر میتھیو شارٹ 32 رنز بنا کر عباس آفریدی کی گیند پر آؤٹ ہوئے۔ پاکستان کی جانب سے حارث رؤف نے 4 اور عباس آفریدی نے 3 کھلاڑیوں کو آؤٹ کیا جبکہ دو وکٹیں صفیان مقیم کے حصے میں آئیں۔ 148 رنز کے تعاقب میں پاکستان ٹیم 19.4اوورز میں 134 رنز بنا کر ہی آل آؤٹ ہوگئی۔ پاکستان کی جانب سے عثمان خان نے 52 رنز کی شاندار اننگز کھیلی جب کہ عرفان خان 37 رنز بنا کر ناقابل شکست رہے اور کپتان محمد رضوان نے 16 رنز بنائے۔ قومی ٹیم کی جانب سے صاحبزادہ فرحان نے 5، عباس آفریدی نے 4، بابراعظم نے 3 اور حارث رؤف نے 2 رنز بنائے جبکہ پاکستان کے چار کھلاڑی صفر پر آؤٹ ہوئے جس سلمان آغا، شاہین آفریدی، نسیم شاہ اور سفیان مقیم شامل ہیں۔ آسٹریلیا کے اسپینسر جانسن نے 26 رنز دے کر 5 وکٹیں حاصل کیں، ایڈم زمپا نے2 اور زاویئر بارٹلیٹ نے ایک وکٹ لی، آسٹریلیا کے اسپینسر جانسن عمدہ بولنگ کارکردگی پرپلیئر آف دی میچ قرار پائے۔ آسٹریلیا کے خلاف آج  دوسرے میچ میں قومی کرکٹ ٹیم میں ایک تبدیلی کی گئی تھی، حسیب اللہ کی جگہ سفیان مقیم کو ٹیم میں شامل کیا گیا تھا۔ یاد رہے کہ پہلے ٹی ٹوئنٹی میچ میں آسٹریلیا نے میکسویل کی شاندار اننگز کی بدولت کامیابی حاصل کی تھی، بارش کے باعث صرف 7اوورز کا کھیل ممکن ہوسکا تھا۔ واضح رہے کہ دونوں ملکوں کے درمیان اب تک 26 ٹی 20 انٹرنیشنل میچز کا انعقاد ہوچکا ہے، جبکہ دونوں ملکوں نے12، 12 میچز جیت رکھے ہیں جبکہ ایک میچ بے نتیجہ رہا اور ایک میچ ٹائی ہوا۔",entertainment
64,وی پی این کا استعمال ناجائز !  حکومتی اورمذہبی شخصیات  غیرشرعی کام  کا کفارہ کیسے ادا کریں گے؟,https://urdu.arynews.tv/government-and-religious-figures-using-vpns-in-pakistan/,"اسلامی نظریاتی کونسل کی جانب سے دیئےگئے فتوے کے بعد سوال یہ کھڑا ہوگیا ہے کہ اب تک وی پی این استعمال کرنے والی حکومتی اور مذہبی شخصیات کیسے اسکا کفارہ ادا کریں گے۔ تفصیلات کے مطابق اسلامی نظریاتی کونسل نےوی پی این کااستعمال ناجائزقرار دے کر سب کی پریشانی بڑھا دی اور سوال کھڑا کردیا کہ اب تک وی پی این استعمال کرنے والے اسکا کفارہ کیسے ادا کریں گے۔ وزیراعظم شہبازشریف، چیئرمین پیپلزپارٹی بلاول بھٹو وی پی این استعمال کرتے رہے ہیں جبکہ مولانا فضل الرحمان، مفتی تقی عثمانی اور مولاناطاہراشرفی بھی غیرشرعی کام کے مرتکب پائے گئے، اب حکومتی اورمذہبی شخصیات ناجائز فعل کا کفارہ کیسے ادا کریں گے۔ وزیراعظم شہباز شریف نے نو منتخب امریکی صدر ڈونلڈ ٹرمپ کو مبارکباد کا ٹویٹ وی پی این استعمال کرکے دیا، چیئرمین پیپلز پارٹی بلاول بھٹو بھی وی پی این کا استعمال کرکے ٹویٹ کرتے ہیں۔ جمعیت علما اسلام کے سربراہ مولانا فضل الرحمان، پاکستان علما کونسل کے سربراہ مولانا طاہر اشرفی اور مفتی تقی عثمانی بھی ’’غیر شرعی‘‘ وی پی این کا استعمال کرتے رہے ہیں۔ اس کے علاوہ نیٹ نائب وزیراعظم اسحاق ڈار، وزیر دفاع خواجہ آصف، وزیراعلیٰ پنجاب مریم نواز، مریم اورنگزیب، وزیراعظم کے مشیر رانا ثنااللہ، وزیرداخلہ محسن نقوی بھی وی پی این کا استعمال کرکے سوشل میڈیا پربیانات داغتے رہے ہیں۔ یاد رہے اسلامی نظریاتی کونسل نے وی پی این کا استعمال ناجائز قرار دیا،چیئرمین اسلامی نظریاتی کونسل ڈاکٹر راغب نعیمی نے کہا کہ متنازع اور گستاخانہ ،ملکی سالمیت کیخلاف استعمال کی جانے والی ایپ فوری بند کی جانی چاہیے،غیر قانونی مواد تک رسائی کیلئے وی پی این کا استعمال شرعی لحاظ سے ناجائز ہے۔",entertainment
65,گم شدہ کی تلاش,https://urdu.arynews.tv/urdu-writer-fikr-tonsvi-book-passage/,"یہ اشتہار میں اپنے گم شدہ بھائی چنتا منی کے متعلق دے رہا ہوں۔ موصوف ایک مرتبہ پہلے بھی گم ہوگئے تھے، لیکن اس وقت میں نے اشتہار نہیں دیا تھا۔ کیونکہ میرا خیال تھا کہ موصوف خود دار آدمی ہے، اس لیے اس نے ضرور کنوئیں میں چھلانگ لگا دی ہوگی۔ لیکن چھٹے دن وہ میلی چکٹ پتلون کے ساتھ گھر لوٹ آیا اور بقول ہمارے چچا کے ’’آخر تو ہمارا ہی خون تھا، کیوں نہ لوٹتا، خون نے جوش مارا ہوگا۔‘‘ ہمیشہ اجلی پتلون پہننے والا کب تک گھر سے باہر رہ سکتا تھا۔ خودی چاہے کتنی ہی بلند ہو جائے پتلون کا مقابلہ نہیں کرسکتی۔ مگر اس بار مجھے یقین ہے کہ موصوف لوٹ کر نہیں آئے گا۔ کیونکہ وہ گھر سے دو سو روپے اٹھا کر لے گیا ہے۔ اس لیے اب اس کی رگوں میں ہمارا خون جوش نہیں مارے گا۔ اشتہار دینے کی ایک اور وجہ والدہ محترمہ ہیں، جو موصوف کو ابھی تک ’’نادان لڑکا‘‘ گردان رہی ہیں۔ میں نے لاکھ کہا کہ مادر مہربان! چنتا منی اب بیس برس کا ہوچکا ہے نادان نہیں رہا۔ وہ چہرے مہرے سے ہی گدھا دکھائی دیتا ہے مگر اندر سے کافی کائیاں ہوچکا ہے۔ مگر والدہ محترمہ جس نے اس گدھے کو جنم دیا، اپنی تخلیق پر زیادہ مستند رائے رکھتی ہیں، اس نے مجھے طعنہ دیا، ’’دراصل تم چھوٹے بھائی کی غیرحاضری میں ساری آبائی جائیداد کو تنہا ہڑپ کرنا چاہتے ہو۔‘‘ ہماری آبائی جائیداد دو کمروں والا ایک مکان ہے جو ہم نے کرائے پر لے رکھا ہے یا پھر والد محترم کے قبضہ میں ایک بہی کھاتا ہے جس میں درج ہے کہ ہمارے خاندان کے پاس ڈیڑھ سو ایکڑ زمین ہے جس پر آج کل ایک دریا بہہ رہا ہے۔ والد محترم گزشتہ گیارہ برس سے اس دریا کے سوکھنے کا انتظار کر رہے ہیں۔ اگرچہ والدہ محترمہ کے طعنہ کی بنیادیں دریا برد ہوچکی ہیں لیکن پھر بھی ایک فرماں بردار فرزند کے طور پر میں یہ اشتہار دینے پر مجبور ہوا ہوں۔ برادر عزیز چنتا منی کی تصویر مجھے نہیں مل سکی ورنہ اس اشتہار کے ساتھ ضرور چھپواتا۔ دراصل اس کے جتنے فوٹو تھے وہ اس نے اپنی وقتاً فوقتاً قسم کی محبوباؤں میں بانٹ دیے تھے۔ پوچھنے پر چنتا منی کی ہر محبوبہ نے جواب دیا کہ اس کے پاس چنتا منی کی فوٹو تھی، وہ اس نے رسوائی کے خوف سے ضائع کر دی ہے۔ ایک محبوبہ تو اتنی صاف گو نکلی کہ اس نے تنک کر جواب دیا، ’’میں نے شادی ہوتے ہی چنتا منی کی وہ فوٹو لوٹا دی تھی اور آج کل بٹوے میں اپنے خاوند کا فوٹو رکھتی ہوں۔‘‘ چنانچہ فوٹو دستیاب نہ ہونے کے باعث مجبوراً میں اپنا ہی فوٹو اس اشتہار کے ساتھ شائع کر رہا ہوں۔ اس کے باوجود گم شدہ میرے بھائی کو سمجھا جائے، مجھے نہیں۔ والد اور والدہ محترمہ دونوں کی متفقہ رائے ہے کہ چنتا منی کی ناک تم سے ملتی ہے، اس لیے پہچاننے میں آسانی رہے گی۔ ہمارے نانا مرحوم کی ناک بھی تم دونوں نواسوں سے ملتی تھی اور وہ بھی گھر سے بھاگ گئے تھے (عجیب ناک ہے، نانا کے وقت سے کٹ رہی ہے) بہرکیف فوٹو میں میری ناک حاضر ہے۔ ناک کے علاوہ میرے جتنے اعضا ہیں وہ میرے ذاتی ہیں۔ برادر عزیز چنتا منی کا ان سے کوئی تعلق نہیں۔ برادر موصوف چنتا منی کے باقی ناک نقشہ کے متعلق پوزیشن یہ ہے کہ اس کا رنگ بچپن میں دودھ کی طرح گورا تھا (ان دنوں وہ صرف ماں کا دودھ پیا کرتا تھا) لڑکپن میں وہ دودھیا رنگ گندمی ہوتا گیا، کیونکہ اس نے گندم کھانا شروع کردی تھی۔ جوان ہوتے ہی رنگ کا میلان سیاہی کی طرف ہوگیا، نہ جانے جوانی میں چوری چھپے اس نے کیا کھانا شروع کردیا تھا۔ البتہ جب والد محترم اسے ہیبت ناک قسم کی گالیاں اور بھبکیاں دیا کرتے تو لمحہ بھر کے لیے اس کا رنگ پیلا بھی پڑ جاتا تھا۔ گویا چنتا منی بڑا رنگا رنگ آدمی تھا (خدا اسے ہر رنگ میں خوش رکھے۔) آنکھیں بڑی بڑی مگر گونگی قسم کی، جیسے کوئی حسینہ بغیر بیاہ کے بیوہ ہو گئی ہو۔ کئی بار میں نے اسے مشورہ دیا، ’’ارے پگلے! ان پر کالا چشمہ لگالے، بات بن جائے گی۔‘‘ مگر وہ نہیں مانا۔ ایک بار میں نے اپنی بیوی کی آنکھ بچا کر اپنا چشمہ اسے دے بھی دیا مگر وہ اس نے ایک دوست کو دے دیا۔ دوست نوازی میں تو وہ بے مثال تھا۔ والد محترم اسے دوست نوازی پر ہمیشہ چھڑی سے پیٹا کرتے تھے اور اس پٹائی کو وہ کمال صبر و شکر سے سہ لیتا تھا۔ صبر و شکر میں بھی بے مثال تھا۔ والد محترم نہایت فخر سے کہا کرتے تھے کہ میں نے اپنی زندگی میں صرف ایک ہی شریف اور صابر لڑکا پیدا کیا ہے اور وہ چنتا منی ہے۔ بزرگوں کے سامنے چوں تک نہیں کرتا۔ آہ اس کے بھاگنے کے بعد اب ان بزرگوار کی چھڑی کسی کام نہیں آرہی۔ چنتا منی کی پیشانی پر ایک داغ ہے۔ ایک بار وہ چھت پر کھڑا ایک لڑکی کو گھور رہا تھا۔ لڑکی مذکورہ نے جواباً ایک اینٹ دے ماری۔ اگرچہ چنتا منی نے اس خشت محبت کا ذکر کسی سے نہیں کیا مگر بعد میں اس ناشائستہ لڑکی نے اپنی سہیلیوں سے ذکر کردیا تو بات پھیل گئی اور اس ڈاکٹر تک بھی جاپہنچی جس نے علاج کا بل ایک دم یہ کہہ کر بڑھا دیا کہ اینٹ کا زخم زیادہ خطرناک ہوتا ہے۔ چنتا منی کے جسم کے باقی حصے صحیح سلامت ہیں۔ وہ ایک مضبوط الجثہ نوجوان ہے۔ غلہ کی بوری اٹھا کر تین میل تک چل سکتا ہے۔ ممکن ہے وہ اس وقت بھی کسی غلہ منڈی میں بوریاں اٹھانے کا کام کر رہا ہو اور منڈی کے بیوپاری اسے نہایت قلیل اجرت دے رہے ہوں۔ کیونکہ چنتا منی کو بھاؤ تاؤ کرنا نہیں آتا۔ اسے کچھ بھی نہیں آتا۔ سوائے خاموش رہنے کے۔ سوائے ستم سہنے کے۔ مگر میں بیوپاریوں کو مشورہ دوں گا کہ وہ اس ستم پسندی کا زیادہ استحصال نہ کریں، ورنہ وہ ان کے ہاں سے بھی بھاگ جائے گا۔ کیونکہ بھاگنے کے لیے اس کے پاس پاؤں موجود ہیں۔ چنتا منی کی زبان کام نہیں کرتی، پاؤں کام کرتے ہیں۔ چنتا منی کیوں بھاگا؟ اس کے متعلق مؤرخین کی آراء میں شدید اختلاف پایا جاتا ہے۔ والد محترم یعنی ابوالچنتا منی کا خیال ہے کہ لڑکا شادی کا خواہش مند تھا مگر اسے دور دور تک شادی کے کوئی آثار دکھائی نہیں دیتے تھے۔ مگر عم الچنتا منی یعنی چچا جان اس رائے سے اتفاق نہیں کرتے۔۔۔ وہ کہتے ہیں کہ چنتا سرے سے شادی سسٹم کے ہی خلاف تھا اور برہم چریہ میں یقین رکھتا تھا۔ اس کے علاوہ وہ ایک ذمہ دارانہ سوجھ بوجھ کا مالک تھا۔ وہ جانتا تھا کہ اس کی دو بہنیں ابھی تک کنواری بیٹھی ہیں۔ یعنی برہم چریہ کے لیے اس کے پاس ٹھوس وجہ موجود تھی۔۔۔ تیسرے مؤرخ ام الچنتا منی یعنی والدہ محترمہ کی رائے چچا جان سے کسی حد تک ملتی ہے، صرف اس ترمیم کے ساتھ کہ بہو (یعنی میری زوجہ) نے ہی اسے یہاں سے فرار ہونے میں مدد دی ہے۔ خود بہو بھی اس قسم کی ایک الگ رائے رکھتی ہے۔ یعنی جو ساس کہے اس کے الٹ۔ قارئین! مجھے انتہائی افسوس ہے کہ چنتا منی کی خاطر مجھے اپنے کنبہ کی اندرونی حالت ظاہر کرنا پڑی اور باعزت کنبے کے لیے یہ ڈوب مرنے کا مقام ہے۔ لیکن پورا پس منظر دیے بغیر چنتا منی کی تلاش ناممکن ہے، بہرکیف مؤرخین کے ان شدید اختلافات کی موجودگی میں وثوق سے کہنا ناممکن ہے کہ چنتامنی کیوں بھاگا؟ بیکاری، بیزاری، کنوارپن، کند ذہنی، پٹائی، ڈیموکریسی، صنعتی ارتقا، برہم چریہ، قربانی، بے وقوفی۔۔۔ ان میں سے کوئی ایک وجہ بھی ہوسکتی ہے یا ساری وجہیں بھی ہوسکتی ہیں۔ شاید چنتا منی ان تمام وجہوں کو اپنے ذہن میں پالتا رہا، پالتا رہا اور اس دن یہ تمام وجہیں منزل مقصود کو پہنچ گئیں جب اچانک دو سو رپے اس کے ہاتھ لگ گئے۔ یہ دو سورپے میرے ایک دوست کی امانت تھے اور اب اس نے مجھ پر مقدمہ کر رکھا ہے۔ عزیز چنتا منی کی تلاش میں ہم نے کوئی کسر نہیں اٹھارکھی۔ ریلوے اسٹیشنوں پر ڈھونڈا، جیل خانے چھانے، جوئے خانوں میں گئے، فلم کمپنیوں سے پوچھا۔ میری ماں درختوں سے پوچھتی پھری۔ والد محترم نے مختلف ریل گاڑیوں پر سفر کیا لیکن چنتا منی جیسے ایک خدا تھا کہ کہیں نہیں ملا۔ (ممتاز اردو ادیب اور معروف مزاح نگار فکر تونسوی کی ایک شگفتہ تحریر)",entertainment
66,اخترالایمان: انصار کانفرنس کے ہیرو,https://urdu.arynews.tv/urdu-poet-in-nagina/,"راقم الحروف کی ملاقات اختر الایمان سے ٹھیک ساٹھ سال پہلے ہوئی۔ ۱۹۴۲ء ماہ جون، میرے آبائی قصبہ نگینہ میں آل انڈیا انصار کانفرنس منعقد ہوئی۔ اس کانفرنس میں ہندوستان کے کونے کونے سےانصاری برادری کے لیڈران آئے تھے۔ میرا مطلب ہے ’’انصاری جدید‘‘ اور اس کانفرنس کی وجہ سے قصبہ کے ایک مشہور حکیم ایوب انصاری اپنی بدنامی سے اس قدر ڈرے ہوئے تھے کہ تین روزہ کانفرنس کے دوران اپنے گھر سے ہی نہ نکلے۔ اس کانفرنس کے سکریٹری مشہور رہنما قیوم انصاری نے ایسی گرم تقریر کی کہ غیر انصاریوں کو جوش آگیا اور نقص امن کا اندیشہ ہونے لگا۔ تب صدر محفل کے کہنے پر اخترالایمان نے جو ان ’جغادریوں‘ کے سامنے ’’طفل مکتب‘‘ معلوم ہو رہے تھے، وہ دھواں دھار تقریر کی کہ دونوں فریقوں کو شکایت کی گنجائش نہ رہی۔ انھوں نے کہا کہ دراصل یہ انگریزی سامراج کی حکمت عملی کا نتیجہ ہے کہ ملت اسلامیہ کے دو گروپ ایک دوسرے کے حریف بنے ہوئے ہیں۔ اخترالایمان اس انصار کانفرنس کے ہیرو ٹھہرے۔ اور بعد میں ہم نوجوانوں نے جو ’’ساقی‘‘ میں ان کی نظمیں پڑھتے تھے، ان سے کلام سنانے کی فرمائش کی تو اخترالایمان نے اپنی دو نظمیں ’’نقش پا‘‘ اور ’’محلکے‘‘ ترنم سے سنائیں۔ تب تک ان کا مجموعہ کلام شائع نہیں ہوا تھا۔ چند ماہ بعد پھر وہ نگینہ تشریف لائے اور اس رات ہم نے ان کی زبانی وہ سب نظمیں سنیں جو ’’گرداب‘‘ میں شائع ہوئیں۔ ’’انصار کانفرنس‘‘ کی لیڈری ان کے قدموں میں تھی مگر اختر نے اس سلسلے کو منقطع کردیا۔ ان دنوں وہ ساغر نظامی کے رسالے ’ایشیا‘ کے نائب مدیر تھے۔ نگینہ کے بعد اخترالایمان سے میری ملاقاتیں دہلی میں ہوئیں مگر وہ جلد ہی علی گڑھ ایم۔اے کرنے چلے گئے۔ وہاں بھی ایک سال رکے اور ان کے کچھ عرصہ کے لیے قدم تھمے۔ پونا میں اور پھر پونا سے بمبئی۔ بمبئی میں اخترالایمان کو خاصی جدوجہد کرنی پڑی۔ انھوں نے فلم کا اسکرین پلے اور مکالمے لکھنا اپنا ذریعہ معاش بنالیا۔ باندرہ میں ان کا دو کمرے کا ایک فلیٹ تھا، گراؤنڈ فلور پر۔ پھر جب ان کی مقبولیت اور آمدنی میں اضافہ ہونے لگا تو انھوں نے اس مکان میں اپنی لائبریری بنالی اور باندرہ میں ہی ایک بڑا فلیٹ خرید لیا۔ بمبئی آنے کے بعد ان کی شادی ہوئی۔ اس نئے فلیٹ میں وہ ایک خوش حال زندگی گزار رہے تھے۔ ان کی لکھی ہوئی فلم ’’قانون‘‘ جس میں کوئی گانا نہیں تھا، ان کے مکالموں کے باعث بہت مقبول ہوئی اور وہ ان کی کامیابی اور خوش حالی کا پیش خیمہ ثابت ہوئی۔ البتہ آخری دنوں میں انھوں نے بیماری اور مالی مجبوریوں کے باعث وہ بڑا فلیٹ بیچ دیا تھا اور باندرہ میں ہی دو کمرے کا فلیٹ خرید لیا تھا۔ (رفعت سروش کی یادوں سے ایک پارہ)",entertainment
67,"اردو، جسے خون جگر سے ہندو مسلم نے سینچا",https://urdu.arynews.tv/urdu-language-in-india/,"مشہور شاعر داغ دہلوی نے کیا خوب کہا ہے ؎ اردو ہے جس کا نام ہمیں جانتے ہیں داغؔہندوستاں میں دھوم ہماری زباں کی ہے اردو ہمارے ملک کی مشترکہ وراثت کی امین ہے۔ یہ خالص ہندوستانی زبان ہے اور ہمارے مشترکہ کلچرکی نمائندگی کرتی ہے۔ اردو ترکی زبان میں فوج یا لشکر کو کہتے ہیں۔ دراصل اس زبان کی پیدائش اور پرورش فوجی چھاؤنی میں ہوئی جہاں ہر مذہب، ذات اور نسل کے فوجی ہوتے ہیں۔ ان فوجیوں کے آپسی میل جول اور مختلف زبانوں کے تال میل سے اردو زبان وجود میں آئی۔ ایک غلط فہمی ہمارے معاشرے (ہندوستان) میں عام ہو چکی ہے کہ اردو صرف مسلمانوں کی زبان ہے۔ اس غلط فہمی کی ایک وجہ اس زبان کا فارسی رسم الخط ہے اور دوسری وجہ یہ ہے کہ آج اردو لکھنے پڑھنے کا دستورعموماً مسلمانوں میں ہی پایا جاتا ہے۔ حقیقت یہ ہے کہ اردو میں ۶۰ فیصد سے زیادہ کھڑی بولی کے الفاظ ہیں جو اردو اور ہندی دونوں کی ماں ہے۔ اس زبان کو ابتدا میں ہندوستانی، ہندوی اور اردو کے نام سے موسوم کیا گیا۔ چودھویں صدی عیسوی میں جب ہندوستان پر مسلمانوں کی حکومت قائم ہوئی تو ان کے فوجی سپاہیوں کی زبان ترکی، عربی اور فارسی تھی۔ اس وقت ہندوستان میں سنسکرت، کھڑی بولی، برج بھاشا، مگہی اور ہریانوی زبانوں کا بول بالا تھا۔ مختلف تہذیبوں اور زبانوں کے باہمی میل جول سے ایک نئی تہذیب اور ایک نئی زبان وجود میں آئی جس میں مختلف تہذیبوں کی رنگا رنگی اور مختلف زبانوں کے الفاظ و استعارات نے جگہ پائی۔ مشہور تاریخ داں ڈاکٹر تارا چند لکھتے ہیں: ’’مسلم ذہن ہندوانہ رنگ و روپ قبول کرنے لگا اور اس نے فارسی و ترکی کی جگہ مقامی زبانوں کو سیکھنا اور استعمال کرنا شروع کیا۔ ہندوؤں نے عربی، فارسی اور ترکی الفاظ کو مقامی محاوروں میں جگہ دی۔ اس لین دین کا منافع ہماری تہذیب کے خزانے میں اردو کی شکل میں شامل ہوا۔‘‘ کرشن چندر نے اردو کی خصوصیت پر روشنی ڈالتے ہوئے لکھا ہے: ’’اردو ادب شروع ہی سے ایک مشترکہ ہند آریائی تہذیب اور کلچر کا گہوارہ رہا ہے۔ اس کی ترویج و اشاعت میں ہندوؤں اور مسلمانوں، سکھوں اور عیسائیوں نے مل جل کر حصہ لیا ہے۔اردو ایک ہندوستان گیر زبان ہے۔ اس نے اپنے دائرہ اثر میں ہر مذہب و ملت ، ہر رنگ و نسل کے افراد کے محسوسات اور جذبات کو سمو کر ایسا ادبی رنگ و روپ عطا کیا ہے جس سے اس زبان کے ادب اور شاعری پر باہمی میل جول، رواداری، محبت، اخوت اور قومی یکجہتی کے جذبوں کی گہری چھاپ پڑ چکی ہے۔ ان ہی عناصر کی موجودگی نے اردو زبان و ادب کو ایک سیکولر مزاج عطا کیا ہے جو سارے ہندوستانی عوام کے جمہوری جذبے سے ہم آہنگ ہے۔‘‘ انہی خیالات کو جگن ناتھ آزاد نے شعری پیکر میں یوں ڈھال کر پیش کیا ہے: غلط ہے جو سمجھتا ہے اغیار کی بولییہ ہے اخلاص کی، طرزِ تکلم، پیار کی بولی ریاضِ ہند میں اردو وہ اک خوش رنگ پودا ہےجسے خون جگر سے ہندو مسلم نے سینچا ہے برج لال رعنا نے اردو کے ہندوستانی نژاد ہونے کا یوں اعتراف کیا ہے: نام اردو کبھی ہندی کبھی ہندوستانیفارسی خالہ مری سنسکرت ہے نانی بھارتی اپنا لباس اور سنگھار ایرانیلے کے ہر پھول سے رس، کرتی ہوں گل افشانی میرا ہر دیس سے پربندھ ہے، ہر قوم سے سمبندھمیں کسی دین کی تابع، نہ دھرم کی پابند اردو زبان کے اس سیکولر مزاج کے باوجود آج اردو زبان کا سب سے بڑا المیہ یہ ہے کہ اسے محض مسلمانوں کی زبان تعبیر کر لیا گیا ہے۔ زبان تہذیب اور کلچر کی پروردہ ہوتی ہے لیکن اسے مذہب سے جوڑکر دیکھا جانے لگا۔ زبان مذہبی لٹریچر کے مطالعے کا وسیلہ تو ہوسکتی ہے لیکن کوئی مذہب کسی زبان کو جنم نہیں دے سکتا۔ آج چونکہ اردو لکھنے پڑھنے والا طبقہ بیشتر مسلمانوں پر محیط ہے، اس لئے اگر ہم تسلیم کر بھی لیں کہ اردو مسلمانوں کی زبان ہے تو اردو زبان و ادب کی ترقی اور نشوونما میں کار ہائے نمایاں انجام دینے والے غیر مسلم ادیبوں، شاعروں اور دانشوروں کے ساتھ ہونے والی زیادتی کو ہم کیا نام دیں گے؟ کیا اردو زبان و ادب کی تاریخ سینکڑوں غیر مسلم شعرا و ادیب کے ذکر کے بغیر مکمل ہو سکتی ہے جنہوں نے نہایت پیارسے اردو کی زلفیں سنواری ہیں اور اس زبان کی آبیاری اور نشوونما میں اپنا خونِ جگر شامل کیا ہے۔ یہ درست ہے کہ اردو کے فروغ اور ارتقائی سفر میں ولی دکنی، میر امن، مرزا ہادی رسوا، داغ دہلوی، بہادر شاہ ظفر، حسرت موہانی، میر، غالب، ذوق، اقبال، فیض، ساحر وغیرہ کا اہم رول رہا ہے لیکن نہال چند لاہوری، درگا سہائے سرور، للو لال جی کوی، دیا شنکر نسیم، لبھو رام جوش ملیسانی، پنڈت بالمکند عرش ملیسانی، موہن دتاتریہ کیفی، برج نارائن چکبست، تلوک چند محروم وغیرہ بھی وہ شاعر اور ادیب ہیں جنہوں نے ابتدائی دور میں اردو کے خدوخال کو نمایاں کرنے میں اہم رول ادا کیا۔ یہ رام بابو سکسینہ تھے جنہوں نے پہلی بار اردو ادب کی تاریخ مرتب کی۔ منشی نول کشور کی خدمات سے صرف نظر ممکن ہی نہیں ہے، جنہوں نے ۱۸۵۸ء میں لکھنؤ میں نول کشور پرنٹنگ پریس اور بک ڈپو قائم کیا جس کے توسط سے سینکڑوں کتابیں اور رسالے محفوظ ہوئے۔ ان کی اس گراں بہا خدمت کے اعتراف میں حکومت ہند نے ۱۹۷۰ء میں ان پر ڈاک ٹکٹ جاری کیا۔ راجہ رام نارائن موزوں، مہاراجہ شتاب رائے، کلیان سنگھ عاشق کی سرپرستی اور مربیانہ سلوک کی وجہ سے اردو نے ترقی کی منزلیں طے کیں۔ ان لوگوں نے نہایت محبت اور شفقت کے ساتھ اردو کو پاؤں پاؤں چلنا سکھایا۔اردو ادب کی تاریخ منشی پریم چند کو کیسے فراموش کر سکتی ہے جنہوں نے اردو کا پہلا افسانہ ’سوز وطن‘ کے عنوان سے تحریر کیا۔ یہی نہیں بلکہ منشی پریم چند نے ہی اردو افسانے کو رومان کی وادی سے نکال کر حقیقت کی سنگلاخ زمینوں پر قدم جمانے کا ہنر عطا کیا۔ یہ پریم چند تھے جنہوں نے ہندوستان میں ترقی پسند تحریک کے شروع ہونے سے پہلے افسانہ ’کفن‘ لکھ کر اپنی دور اندیشی اور ترقی پسندی کا ثبوت دیا۔ سعادت حسن منٹو، عصمت چغتائی، احمد ندیم قاسمی، علی عباس حسینی کے ساتھ ساتھ راجندر سنگھ بیدی، اپندر ناتھ اشک، دیوندر ستیارتھی، بلونت سنگھ، ہنس راج رہبر، رامانند ساگر وغیرہ نے اردو افسانے کو فن کی بلندی تک پہنچانے میں اہم رول ادا کیا۔ اسی طرح شاعری کے میدان میں مجاز، فیض، جگر مراد آبادی، جوش، سردار جعفری، جذبی، کیفی اعظمی، اخترالایمان کے ساتھ رام پرساد بسمل، رگھوپتی سہائے فراق گورکھپوری کی غزلوں نے اردو عوام کے دلوں پر حکومت کی ہے۔ یہ دور اردو زبان و ادب کا سب سے سنہرا دور کہلاتا ہے جس میں اردو زبان اپنی پوری توانائی کے ساتھ جلوہ گر ہوئی اور ہر طرح کے موضوعات و مضامین اردو زبان کے وسیلے سے ادا ہونے لگے۔ اردو شاعر و ادیب کی اس نسل سے پیوستہ جو دوسری نسل اردو کی آبیاری کے لئے تیار ہوئی اس میں مسلم ادیب و شاعر کے شانہ بہ شانہ جگن ناتھ آزاد، کنہیا لال کپور، نریش کمار شاد، بششیر پردیپ، دیوندر اسر، برج پریمی، آنند نارائن ملا، حکم چند نیر، گیان چند جین، مالک رام، کمار پاشی، کشمیری لال ذاکر، کنور مہندر سنگھ سحر وغیرہ جیسے عاشقانِ اردو کا نام سنہری حرفوں سے لکھے جانے کے لائق ہے۔ اردو کو اپنے قلم کا وسیلہ بنانے والوں کی یہ طویل فہرست اس بات کی ضامن ہے کہ اردو زبان کسی خاص مذہب، فرقے یا علاقے کی زبان نہیں ہے بلکہ اس کی آبیاری اور نشوونما میں ہر مذہب و ملت اور خطے کے افراد نے بھرپور حصہ لیا ہے۔ اردو زبان اسی مشترکہ تہذیب کی نہ صرف نمائندہ ہے بلکہ اس تہذیب کے اظہار کا وسیلہ بھی ہے۔ لیکن آج اس تلخ حقیقت کو بھی ہم نظر انداز نہیں کر سکتے کہ اردو کے متوالوں کی تعداد پہلے کے تناسب میں کافی کم ہو چکی ہے۔ اردو کو اوڑھنا بچھونا بنانے والے شیدائی اب خال خال نظر آتے ہیں لیکن صورت حال مایوس کن بھی نہیں ہے۔ سلیقے سے ہواوؤں میں جو خوشبو گھول سکتے ہیںابھی کچھ لوگ باقی ہیں جو اردو بول سکتے ہیں کالم نگار شکیل شمسی نے اردو کے ماضی اور موجودہ تشفی بخش صورت حال پر روشنی ڈالتے ہوئے لکھا ہے: ’’اگر ہم اردو کی تاریخ پر نظر ڈالیں تو کسی زمانے میں منشی نول کشور اس کے فروغ میں مصروف نظر آئیں گے، کہیں غالب کی تحریروں میں ہر گوپال تفتہ جا بجا مسکراتے ہوئے ملیں گے، کہیں پنڈت برج نارائن چکبست اور رتن ناتھ سرشاراردو کی راہوں میں پھول بچھاتے ہوئے نظر آرہے ہوں گے۔ شاید کوئی کہے کہ آزادی سے پہلے کی بات کرنے کا کیا فائدہ؟ مگر آزادی کے بعد بھی تو رگھوپتی سہائے فراق گورکھپوری، کنور مہندر سنگھ بیدی، جگن ناتھ آزاد، نریش کمار شاد، سمپورن سنگھ گلزار، کرشن بہاری نور، شین کاف نظام اور پنڈت گلزار زتشی جیسے نام بھی تو گلستان اردو کو سیراب کرتے رہے اور آج تو نہ جانے کتنے نوجوان لڑکے رنجیت چوہان کی شکل میں اردو کی خدمت کررہے ہیں تو ان کو کیا کہیں گے؟ دراصل اردو زبان میں محبت کی ایسی خوشبو بسی ہوئی ہے جو ہر کسی کے دل و دماغ کو معطر کر دیتی ہے۔ اس زبان کی جادوئی قوت نے سب کے دلوں کو مسخر کر رکھا ہے۔ اردو دراصل محبت اور آشتی کی زبان ہے۔ اس زبان میں دوسری زبانوں کے الفاظ کو اپنانے کی بڑی قوت ہے۔اس لئے اردو میں مختلف زبانوں کے الفاظ نے جگہ بنائی ہے۔ یہ ممکن ہے کہ تمام لوگ اس زبان کو لکھ یا پڑھ نہ سکیں لیکن ہندوستان کے بیشتر علاقوں میں اسے سمجھا اور بولا جاتا ہے۔ اس طرح ہم کہہ سکتے ہیں کہ اردو زبان کا اپنا کوئی مخصوص علاقہ نہیں ہے لیکن یہ سارے علاقے کی زبان ہے۔ اردو زبان کی شیرینی اور مٹھاس کے بغیر فلم، ڈرامے، غزلیں، گانے سب نامکمل ہیں۔ اردو زبان کی فصاحت اور شین قاف کی درستی کی وجہ سے گلوکاروں اور اداکاروں کے لئے اس زبان کو اپنانا لازمی ہوتا ہے۔ کسی شاعر نے بہترین اعتراف کیا ہے: وہ کرے بات تو ہر لفظ سے خوشبو آئےایسی بولی وہی بولے جسے اردو آئے (بھارتی ادیب اور مضمون نگار وصیہ عرفانہ کی ایک تحریر سے اقتباسات)",entertainment
68,"""گالی ہمارا قومی خمیر ہوگئی ہے!”",https://urdu.arynews.tv/prem-chand/,"پریم چند ایک بڑے افسانہ نگار اور مصنّف تھے جنھوں نے عام معاشرتی برائیوں اور لوگوں میں رائج بعض غلط تصورات، مخرب الاخلاق باتوں اور بھونڈے انسانی رویوں کی نشان دہی بھی کی اور بغرضِ اصلاح ان پر مضامین بھی لکھے۔ اردو ادب میں ان کا نام آج بھی زندہ ہے۔ یہ پریم چند کی ایک ایسی تحریر ہے جس میں انھوں نے بھارتی سماج میں گالی اور بدکلامی کی عادت کو موضوع بنایا ہے۔ پریم چند لکھتے ہیں، ""گالی ہمارا قومی خمیر ہوگئی ہے۔ کسی یکہ پر بیٹھ جائیے اور سنیے کہ یکہ بان اپنے گھوڑے کو کیسی گالیاں دیتا ہے۔ ایسی فحش کہ طبیعت مالش کرنے لگے۔ اس غریب گھوڑے کی ذات خاص اور اس کی مادرِ مہربان اور اس کے پدرِ بزرگوار اور اس کے جدِ ناہنجار سب اس نیک بخت اولاد کی بدولت گالیاں پاتے ہیں۔” ""ہندوستان ہی تو ہے۔ یہاں کے جانوروں کو بھی گالیوں سے لگاؤ تھا ہی۔ سرکار فیض مدار نے آج کل گالیاں بکنے کے لیے ایک محکمہ قائم کر رکھا ہے۔ اس محکمہ میں شریف زادے اور رئیس زادے لیے جاتے ہیں۔ انہیں بیش قرار مشاہرے دیے جاتے ہیں اور رعایا کے امن و امان کا بار ان پر رکھا جاتا ہے۔ اس محکمہ کے لوگ گالیوں سے بات کرتے ہیں۔ ان کے منہ سے جو بات نکلتی ہے، مغلظ نجاست میں ڈوبی ہوئی، یہ لوگ گالیاں بکنا حکومت کی علامت اور اپنے منصب کی شان سمجھتے ہیں۔” ""یہ بھی ہماری کج فہمی کی ایک مثال ہے کہ ہم گالی بکنے کو امارت کی شان خیال کرتے ہیں۔ اور ملکوں میں زبان کی پاکیزگی اور شیریں بیانی، بشرہ کی متانت اور بردباری، شرافت اور امارت کے ارکان سمجھے جاتے ہیں۔ اور بھارت ورش میں زبان کی غلاظت اور بشرہ کا جھلا پن حکومت کا جزو خیال کیا جاتا ہے۔ دیکھیے فربہ اندام زمیندار اپنے اسامی کو کیسی گالیاں دیتا ہے۔ جناب تحصیل دار صاحب اپنے باورچی کو کیسی صلواتیں سنا رہے ہیں، اور سیٹھ جی اپنے کہار پر کن نجس الفاظ میں گرم ہوتے ہیں۔ غصہ سے نہیں صرف شان تحکم جتانے کے لیے۔ گالی بکنا ہمارے یہاں ریاست اور شرافت میں داخل ہے۔ واہ رے ہم!” ""ان پھٹکل گالیوں سے طبیعت آسودہ نہ ہوتی دیکھ کر ہمارے بزرگوں نے ہولیؔ نام کا ایک تہوار نکالا کہ ایک ہفتہ تک ہر خاص و عام خوب دل کھول کر گالیاں دیتے ہیں۔ یہ تہوار ہماری زندہ دلی کا تہوار ہے۔ ہولی کے دنوں میں ہماری طبیعتیں خوب جولانی پر ہوتی ہیں اور ہفتہ بھر تک زبانی نجاست کا ایک غبار سا ہمارے دل و دماغ پر چھایا رہتا ہے۔ جس نے ہولی کے دن دو چار کبیر نہ گائے اور دو چار درجن مغلظات زبان سے نہ نکالے وہ کہے گا کہ ہم آدمی ہیں۔ زندگی تو زندہ دلی کا نام ہے۔” ""سخن تکیہ کے طور پر بھی گالیاں بکنے کا رواج ہے۔ اور اس مرض میں زیادہ تر نیم تعلیم یافتہ لوگ گرفتار پائے جاتے ہیں۔ یہ لوگ کوئی منتخب گالی چن لیتے ہیں اور دوران گفتگو میں اسے استعمال کرنا شروع کرتے ہیں۔ یہاں تک کہ وہ ان کا سخن تکیہ ہو جاتی ہے۔ بسا اوقات ان کے منہ سے بے اختیار طور پر نکل پڑتی ہے۔ یہ نہات شرم ناک عادت ہے۔ اس سے اخلاقی کمزوری کا پتہ چلتا ہے اور اس سے گفتگو کی متانت بالکل خاک میں مل جاتی ہے۔ جن لوگوں کی ایسی عادت پڑ گئی ہو انہیں طبیعت پر زور ڈال کر زبان میں پاکیزگی پیدا کرنے کی کوشش کرنی چاہیے۔” ""القصہ ہم چاہے کسی اور بات میں شیر نہ ہوں، بد زبانی میں ہم یگانہ روزگار ہیں۔ کوئی قوم اس میدان میں ہم کو نیچا نہیں دکھا سکتی۔ یہ ہم مانتے ہیں کہ ہم میں سے کتنے ہی ایسے اصحاب ہیں جن کی زبان کی پاکیزگی پر کوئی حرف نہیں رکھا جاسکتا ہے۔ مگر قومی حیثیت سے ہم اس زبردست کمزوری کا شکار ہو رہے ہیں۔ قوم کی پستی یا بلندی چند منتخب افراد قوم کی ذاتی کمالات پر منحصر نہیں ہوسکتی۔” ""حق تو یہ ہے کہ ابھی تک ہمارے رہنماؤں نے اس وبائے عام کی بیخ کنی کرنے کی سرگرم کوشش نہیں کی۔ تعلیم کی سست رفتار پر اس کی اصلاح چھوڑ دی اور عام تعلیم جیسی کچھ ترقی کر رہی ہے، اظہر من الشمس ہے۔ اس امر کے اعادہ کی ضرورت نہیں کہ گالیوں کا اثر ہمارے اخلاق پر بہت خراب پڑتا ہے۔ گالیاں ہمارے نفس کو مشتعل کرتی ہیں۔ اور خود داری و پاسِ عزت کا احساس دلوں سے کم کرتی ہیں جو ہم کو دوسری قوموں کی نگاہوں میں وقیع بنانے کے لیے ضروری ہیں۔” (ماخذ: مضامینِ پریم چند، بعنوان گالیاں)",entertainment
69,"نواب کاشمیری: ""وہ اپنے فن کا بادشاہ تھا!”",https://urdu.arynews.tv/nawab-kashmiri/,"یوں تو کہنے کو ایک ایکٹر تھا جس کی عزت اکثر لوگوں کی نظر میں کچھ نہیں ہوتی، جس طرح مجھے بھی محض افسانہ نگار سمجھا جاتا ہے یعنی ایک فضول سا آدمی۔ پَر یہ فضول سا آدمی اس فضول سے آدمی کا جتنا احترام کرتا تھا، وہ کوئی بے فضول شخصیت، کسی بے فضول شخصیت کا اتنا احترام نہیں کرسکتی۔ وہ اپنے فن کا بادشاہ تھا۔ اس فن کے متعلق آپ کو یہاں کا کوئی وزیر کچھ بتا نہ سکے گا مگر کسی چیتھڑے پہنے ہوئے مزدور سے پوچھیں جس نے چونی دے کر نواب کاشمیری کو کسی فلم میں دیکھا ہے تو وہ اس کے گن گانے لگے گا۔ وہ آپ کو بتائے گا (اپنی خام زبان میں) کہ اس نے کیا کمال دکھائے۔ انگلستان کی یہ رسم ہے کہ جب ان کا کوئی بادشاہ مرتا ہے تو فوراً اعلان کیا جاتا ہے، ’’بادشاہ مر گیا ہے۔۔۔ بادشاہ مر گیا ہے۔۔۔ بادشاہ کی عمر دراز ہو۔‘‘ نواب کاشمیری مر گیا ہے۔۔۔ لیکن میں کس نواب کاشمیری کی درازئ عمر کے لئے دعا مانگوں۔۔۔ مجھے اس کے مقابلے میں تمام کردار نگار پیارے معلوم ہوتے ہیں۔ نواب کاشمیری سے میری ملاقات بمبئی میں ہوئی۔ خان کاشمیری جو ان کے قریبی رشتہ دار ہیں، ساتھ تھے۔ بمبئے کے ایک اسٹوڈیو میں ہم دیر تک بیٹھے اور باتیں کرتے رہے۔ اس کے بعد میں نے اس کو اپنی ایک فلمی کہانی سنائی لیکن اس پر کچھ اثر نہ ہوا۔ اس نے مجھ سے بلا تکلف کہہ دیا، ’’ٹھیک ہے۔۔۔ لیکن مجھے پسند نہیں۔‘‘ میں اس کی بے باک تنقید سے بہت متاثرہوا۔ دوسرے روز میں نے اسے پھر ایک کہانی سنائی۔ سننے کے دوران میں اس کی آنکھوں سے آنسو ٹپکنے لگے۔ جب میں نے کہانی ختم کی تو اس نے رومال سے آنسو خشک کرکے مجھ سے کہا، ’’یہ کہانی آپ کس فلم کمپنی کو دے رہے ہیں۔‘‘ میں نے اس سے کہا، ’’یہ کہانی کوئی پروڈیوسر لینے کے لیے تیار نہیں ہے۔‘‘ نواب نے کہا، ’’تو لعنت بھیجو ان پر۔‘‘ نواب مرحوم کو پہلی بار میں نے ’’یہودی کی لڑکی‘‘ میں دیکھا تھا۔ جس میں رتن بائی ہیروئن تھی۔ نواب غدار یہودی کا پارٹ کررہے تھے۔ میں نے اس سے پہلے یہودی کی شکل تک نہیں دیکھی تھی لیکن جب بمبئی گیا تو یہودیوں کو دیکھ کر میں نے محسوس کیا کہ نواب نے ان کا صحیح سوفیصد صحیح چربہ اتارا ہے۔ جب نواب مرحوم سے بمبئی میں ملاقات ہوئی تو اس نے مجھے بتایا کہ غدار یہودیوں کا پارٹ ادا کرنے کے لیے اس نے کلکتہ میں یہ پارٹ ادا کرنے سے پہلے کئی یہودیوں کے ساتھ ملاقات کی۔ ان کے ساتھ گھنٹوں بیٹھا رہا اور جب اس نے محسوس کیا وہ یہ رول ادا کرنے کے قابل ہوگیا ہے تو اس نے مسٹر بی این سرکار مالک نیو تھیٹر سے ہامی بھر لی۔ جن اصحاب نے ’’یہودی کی لڑکی‘‘ فلم دیکھی، ان کو نواب کاشمیری کبھی بھول نہیں سکتا۔ اس نے بوڑھا بننے کے لیے اور پوپلے منہ باتیں کرنے کے لیے اپنے سارے دانت نکلوا دیے تھے تاکہ کردار نگاری پر کوئی حرف نہ آئے۔ نواب بہت بڑا کردار نگار تھا۔ وہ کسی ایسی فلم میں حصہ لینے کے لیے تیار نہیں تھا جس میں کوئی ایسا رول نہ ہو جس میں وہ سما سکتا ہو۔ چنانچہ وہ کسی فلم کمپنی سے معاہدہ کرنے سے پہلے پوری کہانی سنتا تھا۔ اس کے بعد گھر جا کر اس پر کئی دن غور کرتا۔۔۔ آئینے کے سامنے کھڑے ہو کر انپے چہرے پر مختلف جذبات پیدا کرتا تھا۔ جب اپنی طرف سے مطمئن ہو جاتا تو معاہدہ پر دستخط کردیتا۔ اس کو آغا حشر کاشمیری کے ڈراموں سے بہت محبت تھی مگر تعجب ہے کہ یہ شخص جو عرصے تک امپریل تھیٹریکل کمپنی کے ڈراموں میں اسٹیج پر آتا رہا اور دادِ تحسین وصول کرتا رہا، فلم میں آتے ہی ایک دم بدل گیا۔ اس کے لب و لہجے میں کوئی تھیٹر پن نہیں تھا۔ وہ اپنے مکالمے اسی طرح ادا کرتا تھا جس طرح کہ لوگ عام گفتگو کرتے ہیں۔جس تھیٹریکل کمپنی میں نے ذکر کیا ہے، اس میں نواب مرحوم نے ’خوب صورت بلا‘ ، ’نورِ وطن‘ اور ’باغ ایران‘ میں اپنی اداکاری کے ایسے جوہر دکھائے کہ اس کی دھاک بیٹھ گئی۔ نواب کاشمیری لکھنؤ کے بڑے امام باڑے کے سید مفتی اعظم کے اکلوتے لڑکے تھے۔ قدرت کی یہ کتنی ستم ظریفی ہے کہاں امام باڑے کا مفتی اعظم اور کہاں منڈوہ۔ لیکن بچپن ہی سے اس کو ناٹک سے لگاؤ تھا۔ لکھنؤ میں ایک ناٹک آئی جس کا مالک اگر وال تھا۔ اس کمپنی کے کھیل نواب باقاعدہ دیکھتا رہا اور اس نے محسوس کیا کہ وہ اس سلسلے کے لیے پیدا کیا گیا ہے، کھیل دیکھ کر گھر آتا تو گھنٹوں اس ڈرامے کے یاد رہے ہوئے مکالمے اپنے انداز میں بولتا۔ اس ناٹک کمپنی میں چنانچہ ایک مرتبہ خود کو پیش کیا کہ وہ اس کا امتحان لیں۔ ڈائریکٹر نے جب نواب کی ایکٹنگ دیکھی اور مکالمے کی ادائیگی سنی تو حیران و ششدر رہ گیا۔ اس نے فوراً اسے اپنے یہاں ملازم رکھ لیا۔ یہ مجھے معلوم نہیں کہ اس کی تنخواہ کیا مقرر ہوئی۔ اس کمپنی کے ساتھ نواب کلکتہ پہنچے اور اپنے مزید جوہر دکھائے۔ کاؤس جی کھٹاؤ جی نے ان کی اداکاری دیکھی تو ان کو الفریڈ تھیٹرز کمپنی میں لے لیا۔ ان دنوں وہ کیریکٹر ایکٹر مشہور ہوگئے۔ سیٹھ سکھ لال کرنانی جو الفریڈ تھیٹر کے مالک تھے اور پرلے درجے کے گدھے اور بے وقوف تھے۔ انہوں نے اپنے حواریوں سے سنا کہ ایک ایکٹر جس کا نام نواب ہے، کمال کررہا ہے۔ اس کا کوئی جواب ہی نہیں ہے تو انہوں نے اپنے ٹھیٹ اندازِ گفتگو میں کہا، ’’تو لے آؤ اس سانڈ کو۔‘‘ وہ سانڈ آگیا اور وہ سانڈ نواب کاشمیری تھا۔ اس کو زیادہ تنخواہ دے کر اپنے یہاں ملازم رکھا۔ وہ دیر تک میرا مطلب ہے دو سال تک کرنانی صاحب کی کمپنی کے کھیلوں میں کام کرتے رہے۔ مجھے یاد نہیں کون سا سن تھا۔ غالباً یہ وہ زمانہ تھا جب بمبئی کی’’امپریل فلم کمپنی‘‘ نے ہندوستان کا پہلا بولتا فلم ’’عالم آرا‘‘ بنایا تھا۔ جب بولتی فلموں کا دور شروع ہوا تو مسٹر بی این سرکار جو بڑے تعلیم یافتہ اور سوجھ بوجھ کے مالک تھے، انہوں نے جب نیو تھیٹر کی بنیاد رکھی تو نواب کاشمیری کو جس سے وہ اکثر ملتے جلتے تھے، اس بات پر آمادہ کر لیا کہ وہ تھیٹر چھوڑ کر فلمی دنیا میں آجائے۔ بی این سرکار نواب کو اپنا ملازم نہیں محبوب سمجھتے تھے۔ ان کا ذوق بہت ارفع و اعلیٰ تھا۔ وہ آرٹ کے گرویدہ تھے۔ نواب مرحوم کا پہلا فلم ’’یہودی کی لڑکی‘‘ تھا۔ اس فلم کی ہیروئن ’’رتن بائی‘‘ تھی۔ جس کے سر کے بال اس کے ٹخنوں تک پہنچتے تھے۔ اس فلم کے ڈائریکٹر ایک بنگالی مسٹر اٹھارتی تھے۔ ( جو دنیا تیاگ چکے ہیں) اس ٹیم میں حافظ جی اور میوزک ڈائریکٹر بالی تھے۔ اس تگڑم میں کیا کچھ ہوتا تھا، میرا خیال ہے اس مضمون میں جائز نہیں۔ مسٹر اٹھارتھی نے جو بہت پڑھے لکھے اور قابل آدمی تھے، مجھ سے کہا کہ نواب ایسا ایکٹر پھر کبھی پیدا نہیں ہوگا۔ وہ اپنے رول میں ایسے دھنس جاتا ہے جیسے ہاتھ میں دستانہ۔ وہ اپنے فن کا ماسٹر ہے۔ حافظ جی بھی اس کی تعریف میں رطب اللسان تھے۔ وہ کہتے تھے کہ میں نے اپنی زندگی میں ایسا اچھا ایکٹر کبھی نہیں دیکھا۔ خیر! ان باتوں کو چھوڑیے۔ میں اب نواب ایکٹر کی طرف آتا ہوں۔ ایک فلم میں جس کا عنوان غالباً ’’مایا‘‘ تھا، مرحوم کو جیب کترے کا پارٹ دیا گیا۔ اس نے جب ساری کہانی سنی تو انکار کر دیا کہ میں یہ رول ادا نہیں کرسکتا اس لیے کہ میں جیب کترا نہیں ہوں۔ میں نے آج تک کسی کی جیب نہیں کاٹی لیکن وہ کلکتے کے ایک واہیات ہوٹل میں ہر روز جاتا رہا۔ وہاں اس کی کئی جیب کتروں اور اٹھائی گیروں سے ملاقاتیں ہوتی رہیں۔ سنا ہے کہ ان کے ساتھ اس نے شراب بھی پی۔ حالانکہ اسے اس کی عادت نہیں تھی۔ ایک ہفتے کے بعد وہ مطمئن ہوگیا۔ چنانچہ اس نے فلم کمپنی کے مالک سے کہہ دیا کہ وہ جیب کترے کا رول ادا کرنے کے لیے تیار ہے۔ اس نے اس دوران میں کئی بد معاشقوں اور کرداروں سے دوستی پیدا کر لی تھی۔ ان کے تمام خصائص اس نے سیکھ لیے تھے۔ یہی وجہ ہے کہ وہ اس رول میں کامیاب رہا۔ (سعادت حسن منٹو کی کتاب لاؤڈ اسپیکر میں شامل مضمون سے اقتباس)",entertainment
70,ہیگل – فلسفۂ تاریخ,https://urdu.arynews.tv/hostory-and-hegel/,"جرمن فلسفی ہیگل (1770ء- 1831ء) اپنے وقت کے ان اہم فلسفیوں میں تھا جس نے اپنے خیالات و افکار کی بنیاد پر ایک نئے فلسفے کی بنیاد رکھی۔ برائی کے بارے میں اسی کی دلیل یہ ہے کہ یہ عیسائی مذہب میں Original Sin کی پیداوار ہے۔ اس لیے اس کا اثر انسان کی پوری زندگی پر ہوتا ہے۔ دوسرے وہ برائی کو تاریخ کا ایک حصہ سمجھتا ہے۔ ہیگل نے اپنے زمانے میں فرانسیسی انقلاب اور اس کے اثرات کو دیکھا اور بعد میں اس نے نیپولین کی فتوحات اور اس کی شخصیت پر اپنے خیالات کا اظہار کیا۔ جس وقت نیپولین نے Jena کی جنگ میں پروشیا کو شکست دی تھی اس کے بعد وہ شہر میں جب فاتح کے طور پر داخل ہوا تو ہیگل اپنی کتاب کی پروف ریڈنگ کررہا تھا جب اس نے اپنے گھر کی کھڑکی سے نپولین کو گھوڑے پر سوار دیکھا تو کہا کہ روحِ عصر گھوڑے پر سوار ہے ""world spirit on horseback” ہیگل Original Sin سے انکار کرتا ہے۔ اس کی دلیل یہ ہے کہ شیطان نے آدم کو بہکایا اور اس کے بہکانے پر آدم نے علم کے درخت کے پھل کو کھایا۔ ہیگل کے نزدیک یہ پوری کہانی بے معنی ہے جس کی کوئی حقیقت نہیں ہے۔ روشن خیالی دور کے دانشور بھی اس کے قائل نہیں تھے کہ برائی Original Sin کی وجہ سے پیدا ہوتی ہے۔ یہاں یہ سوال بھی پیدا ہوتا ہے کہ کیا انسان اپنی مرضی اور ارادے کے بغیر Original Sin کا شکار ہوجاتا ہے اور کیا وہ اس سے نجات نہیں پاسکتا ہے۔ اس کے خیال میں Original Sin انسان کی زندگی پر چھایا رہتا ہے جس کی وجہ سے وہ آزادانہ طور پر کوئی تخلیق نہیں کرسکتا۔ ہیگل اس بات پر زور دیتا ہے کہ تاریخ کے ذریعے ہم اپنے ماحول اور اپنے ذہن کو سمجھ سکتے ہیں۔ تاریخ ایک مسلسل عمل کا نام ہے جو مرحلہ وار تحقیق کی جانب لے جاتی ہے۔ جس سے ذہنی طور پر فہم اور آگاہی پیدا ہوتی ہے۔ تاریخ واقعات سے پردہ اٹھاتی ہے اور ہمارے ذہن کو بناتی ہے۔ ہیگل تاریخ میں جدلیاتی عمل کا ذکر کرتا ہے یعنی ابتدا میں کوئی ایک خیال (Thesis) ہوتا ہے پھر جب اس پر تنقید ہوتی ہے تو یہ Thesis، اینٹی Thesis میں تبدیل ہو جاتا ہے، پھر Thesis اینٹی Thesis مل کر Synthesis ہوجاتے ہیں۔ اس جدلیاتی عمل کے ذریعے تاریخ آگے کی جانب بڑھتی چلی جاتی ہے۔ ہیگل تاریخ کی ترقی کے لیے تصادم یا Conflict کو ضروری سمجھتا ہے کیوں کہ یہی وہ جذبہ ہوتا ہے جو تاریخی عمل کو تیز کرتا ہے۔ ہیگل تاریخ میں شخصیتوں کے کردار کو بھی اہمیت دیتا ہے جو تاریخ کو بناتی بھی ہیں اور اسے تباہ و برباد بھی کر دیتی ہے۔ اگرچہ یہ شخصیتیں اپنی دانست میں یہ سمجھتی ہیں کہ وہ اپنی ذہانت، قابلیت، اور دانشمندی کے ذریعے تاریخ میں اپنا نام پیدا کرتے ہیں۔ ہیگل کا کہنا ہے کہ یہ ان کی ناسمجھی ہے۔ اس کی مثال وہ سکندر، سیزر اور نپولین سے لیتا ہے لیکن ہیگل کے نزدیک یہ بذاتِ خود کچھ نہیں تھے بلکہ نیچر ان سے کام لے رہی تھی جب انہوں نے نیچر کے منصوبوں کو پورا کر لیا تو پھر ان کی کوئی اہمیت نہیں رہی۔ جب سکندر نے ایران اور عراق کو فتح کرلیا تو اب مزید فتوحات کی ضرورت نہ تھی، اس لیے وہ جوانی ہی میں مرگیا۔ جولیس سیزر نے جب گال اور انگلینڈ فتح کر لیا اور تاحیات ڈکٹیٹر ہوگیا تو نیچر کو اس کی ضرورت نہیں رہی اور اسے قتل کردیا گیا۔ یہی صورت حال نپولین کی تھی جس نے یورپ کو فتح کیا اور وہاں تبدیلیاں لائیں لیکن جب نیچر کا یہ مشن پورا ہوگیا تو اس کی بقیہ زندگی سیٹ ہیلنا میں قیدی کی حیثیت سے گزری۔ اس مثال کو ہم تاریخ کی دوسری بڑی شخصیتوں پر بھی دے سکتے ہیں۔ ہیگل کے نزدیک یہ سب تاریخ کے مہرے تھے، ایک خاص ماحول کی پیداوار تھے اور جب ان کا کردار ختم ہوگیا تو ان کو تاریخی عمل سے نکال دیا گیا۔ ہیگل تاریخ میں حادثات کی اہمیت کا بھی قائل ہے۔ یہ حادثات نہ صرف اپنے وقت بلکہ آنے والے زمانے کو بھی متاثر کرتے ہیں۔ اس کی ایک مثال تیرہویں صدی کا پلیگ ہے جس نے یورپ کی چالیس فیصد آبادی کو ختم کر دیا تھا مگر اسی کے نتیجے میں یورپ میں Reformation کی تحریکیں ابھریں۔ سائنس طب اور سماجی علوم میں نئے خیالات پیدا ہوئے لہٰذا ہر حادثہ چاہے وہ قحط ہو، زلزلہ ہو اور سیلاب ہو وہ تاریخ کے عمل کو تبدیل کر کے ایک نئی دنیا پیدا کرتے ہیں۔تاریخ کا یہ بھی کام ہے کہ وہ پختہ اور آزاد ذہن کو پیدا کرے تاکہ افراد اس دنیا کو سنبھالنے کی ذمے داری لیں۔ اس دنیا میں انسان نے جو اذیتیں برداشت کیں ہیں اور جو تکالیف اٹھائی ہیں ان سے سبق سیکھے۔ (معروف اسکالر اور مؤرخ ڈاکٹر مبارک علی کی تصنیف ""عہدِ حاضر: تاریخ کے تناظر میں ” سے انتخاب)",entertainment
71,بٹیروں کی لڑائی (انسانی نفسیات کے مشاہدہ پر مبنی ایک دل چسپ تحریر),https://urdu.arynews.tv/kausar-chandpuri-article/,"ہندوستانیوں کا خاصہ ہے کہ ان کا ہر شوق ترقی کر کے جلد ’’عیاشی‘‘ کی حد تک پہنچ جاتا ہے اور اسی کے ساتھ ان کو یہ تاریخی خصوصیت بھی حاصل ہے کہ انہیں کوئی ایسا شوق ہوتا ہی نہیں جو تجارتی، ادبی، تاریخی یا کم سے کم تمدنی حیثیت سے ان کے ملک اور قوم کے لیے مفید ہو۔ چنانچہ ان کا سرمایۂ عزت، اثر اور رسوخ حتّٰی کہ جان و مال بھی اسی شوق کی نذر ہو جاتا ہے اور طبی تحقیقات سے ثابت ہوچکا ہے کہ اس نوع کا جنون جو ہماری زبان میں شوق کہلاتا ہے ’’فسادِ گندم‘‘ کا نتیجہ ہے۔ لہٰذا ماننا پڑے گا کہ سرمایہ داری ان تمام نقائص کی ذمہ دار ہے۔ تیتر بازی سے لے کر مرغ بازی اور ہرقسم کی درمیانی بازیاں امرا ہی کے حصہ میں آگئی ہیں۔ مفلس اور بے زر لوگ اگر ان مشاغل کو اختیار بھی کرتے ہیں تو محض وسیلۂ معاش کی حیثیت سے۔ انہیں اس حیلے سے کم سے کم سرمایہ داروں کی مصاحبت کا شرف ہی حاصل ہوجاتا ہے اور پھر وہ اس سے کافی فائدہ اٹھا لیتے ہیں۔ چنانچہ ہمارے ایک غریب ہمسایہ کسی چودھری کے یہاں چلم بھرنے پر ملازم تھے۔ اتفاق سے چودھری صاحب کو بٹیر بازی کا شوق پیدا ہوگیا اور انھوں نے ہزاروں روپیہ اس کی نذر کر دیا۔ ملازم ذہین آدمی تھا، اس نے فوراً ہی میاں کی نگاہیں پہچان لیں اور جھٹ ایک عمدہ قسم کا بٹیر بازار سے خرید کر سہراب نام رکھ دیا اور مشہور کر دیا کہ میاں کے بٹیر کا مقابلہ کرنے کی غرض سے میں نے سہراب کو تیار کیا ہے اور اس کی یہ کیفیت ہے کہ جب سے تیار ہوا ہے ایک طرف ریاست رام پور لرزہ بر اندام ہے تو دوسری طرف الور تھرا رہی ہے۔ میاں نے جو ملازم کا یہ رجز سنا تو بگڑ کر بولے، ’’دیکھیں تیرا ’سہراب‘ کیسا شہ زور ہے۔ خدا کی قسم میرے ’اسفند یار‘ کی ایک لات کی بھی تاب نہ لاسکے گا۔‘‘ ملازم نے ہاتھ جوڑ کر عرض کیا، ’’سرکار میں غریب آدمی ہوں۔ حضور کے سامنے زبان کھولتے ہوئے ذرا ڈر معلوم ہوتا ہے، ورنہ حقیقت یہ ہے کہ میرا ’سہراب‘ شہر بھر کے پہلوانوں کو پچھاڑ چکا ہے۔ حضور کا ’اسفند یار‘ ماشاء اللہ ہے تو بڑا طاقت ور جانور۔ اکھاڑے بھی بہت سے دیکھ چکا ہے مگر سرکار قصور معاف ہو، سہراب کے لگّے کا وہ بھی نہیں۔‘‘ اب سرکار کو غصہ آگیا، مگر تھے بڑے قدر دان۔ اس معاملہ میں انھوں نے مساوات کو کبھی ہاتھ سے نہیں جانے دیا۔ وہ مونچھوں پر تاؤ دے کر بولے، ’’فضول بکواس میں سننا نہیں چاہتا۔ دعویٰ ہے تو میدان میں آؤ۔ یہ تو کشتی ہے۔ اس میں چھوٹے بڑے کا سوال نہیں۔ ہر شخص کو آزادی ہے، اپنا کمال دکھانے کی۔‘‘ ’’پھر سرکار کچھ انعام مقرر کر دیا جائے۔‘‘ ’’انعام۔۔۔ ہاں مناسب ہے، تو میں کہتا ہوں، اگر میرے اسفند یار کو تمہارے سہراب نے بھگا دیا تو قسم ہے قبلہ والد صاحب کے سرِعزیز کی دو سو روپے دوں گا۔‘‘ ’’بجا ہے سرکار۔ مگر ہارنے والے کو بھی دنگلوں میں کچھ مل جاتا ہے۔‘‘ ’’ہارنے والے کو پچاس روپے ملیں گے۔‘‘ اگلے دن کشتی کا اعلان ہوگیا اور سہراب و اسفند یار اپنی اپنی جگہ خم ٹھونکنے لگے۔ تیسرے روز بڑی دھوم سے پہوان اکھاڑے میں آئے۔ چودھری صاحب اپنے بٹیر کو لیے نہاتی پرتکلف فٹن میں سوار تھے۔ آگے آگے بینڈ بجتا جا رہا تھا، چودھری صاحب پھولوں سے لدے ہوئے تھے۔ اس شان سے اسفند یار معرکہ کارِ زار میں وارد ہوئے تو دوسری طرف سے سہراب اپنے مالک کے ہاتھوں میں جوشِ تَہَوُّر سے سرشار آئے۔ بڑی کروفر سے دونوں پہلوان اکھاڑے میں اترے۔ ایک گھنٹہ تک زبردست مقابلہ رہا۔ دونوں بڑی بے جگری سے لڑے۔ مجمع قطعاً خاموش تھا۔ چودھری صاحب کے حاشیہ نشین دعائیں کر رہے تھے کہ اسفند یار غالب رہے اور غریب طبقہ کے لوگ، جن کو چودھری صاحب کے خوانِ کرم سے کبھی کوئی حصہ نہ ملا تھا، اپنی ہم جنسی کے خیال سے ملازم کے طرفدار تھے۔ وہ سہراب کے لیے فتح کی دعا مانگ رہے تھے۔ ان دونوں گروہوں کے علاوہ ’’سخن فہم‘‘ حضرات کاطبقہ جو کسی کا طرفدار نہ تھا بلکہ صرف حق کی فتح چاہتا تھا، یہ دیکھ رہا تھا کہ باقاعدہ لڑائی کس طرف سے ہو رہی ہے اور منظم حملہ کا انتظام کس پہلوان کی جانب سے زیادہ ہے۔ کس کی لات اور چونچ فنِ سپہ گری کے اصول پر کام کر رہی ہے اور کون اپنی طاقت کو بے اصول صرف کر رہا ہے۔ یہ لوگ فن کے نقطۂ نگاہ سے لڑائی کو دیکھ رہے تھے اور کسی خاص پہلوان کے غالب و مغلوب ہونے کے طالب نہ تھے۔ ایک گھنٹہ کے بعد سہراب دبنا شروع ہوا اور اسفند یار کے مُؤیَّدین خوشی کے نعرے بلند کرنے لگے لیکن لوگ دیکھ رہے تھے کہ سہراب نہایت قاعدے سے پٹ رہا تھا۔ اس کی پسپائی میں بھی شجاعت و بہادری کا ایک مستقل درس پنہاں تھا۔ اس کو مغلوب سمجھ کر جو لوگ ہجوم کر رہے تھے ان کو سخن فہم حضرات نے روک دیا اور غالب کی بالکل طرفداری نہ کی۔ انھوں نے جوش کے ساتھ کہا، خبردار، پہلوان کے قریب نہ آنا۔ اس کا دم نہیں ٹوٹا ہے۔ وہ پھر زور پکڑے گا۔ دیکھو ہاتھ نہ لگے نہیں تو سَر کی خیر نہیں۔ اتنا جاں باز تو اسفند یاری گروہ میں کوئی نہیں تھا کہ اس موقع پر جان اور سر کی بازی لگا بیٹھتا۔ نتیجہ یہ ہوا کہ یہ رجزیہ کلمات سن کر سب کی ہمتیں پست ہوگئیں اور جو عارضی ہلچل مچ گئی تھی وہ سرد پڑ گئی۔ اب سہراب نے پھر ہمت کی اور ایک جگہ قدم جما کر کھڑا ہو گیا۔ اسفند یار تھک چکا تھا۔ سہراب نے اس کو دانستہ آگے بڑھنے اور اپنے زور کو بے جا صرف کرنے کا موقع دیا تھا۔ چنانچہ اب اس نے مدافعت شروع کی۔ انجام یہ ہوا کہ دوچار لاتوں ہی میں اسفند یار کا حوصلہ ٹوٹ گیا اور وہ پیچھے ہٹنے لگا۔ سہراب برابر اسے دھکیلتا رہا۔ اسی کشمکش میں ایک دفعہ اسفند یار پھر سے اڑ گیا اور فضا تالیوں کی بے شمار آوازوں سے گونج گئی۔ سہراب کا مالک دوڑ کر اپنے آقا کے قدموں پر گر گیا اور عاجزی سے کہنے لگا، سرکار معاف فرمائیے۔ ہم پیٹ بھرنے کے لیے یہ سب جتن کرتے ہیں۔ ان دو سو کے لیے سال بھر سے سَر مار رہا تھا۔ چپکے چپکے پہلوان کی خدمت کر رہا تھا، جب بالکل تیار ہوگیا تو حضور کے سامنے تذکرہ کیا۔ انھوں نے فوراً دو سو روپے کے نوٹ گن دیے اور آئندہ کے لیے ابھی سے پانچ سو روپے کا اعلان کر کے کہا، ’’اچھا اگلے مہینے کے شروع میں ہم ’افراسیاب‘ کو لڑائیں گے۔ تمہارے سہراب سے جیتنے والے کو پانچ سو روپے اور ہارنے والے کو سو روپے دیے جائیں گے۔ اب کے دیکھوں گا میں سہراب کو۔‘‘ ملازم نے ادب سے سر جھکا کر کہا، ’’حضور میرا کیا ہے سب آپ ہی کا ہے۔ میں بھی آپ ہی کا ہوں اور سہراب بھی حضور ہی کا ہے۔‘‘ سہراب برابر جیتتا رہا۔ مسلسل دس بارہ کشتیاں ہزرا ہزار اور دو دو ہزار کی اس نے لڑیں اور کامیاب رہا۔ ایک سال کے بعد جو ہم گھر پہنچے تو دیکھا کہ محلہ میں جہاں چلم بھرنے والے ملازم کی جھونپڑی تھی، وہاں ایک عالیشان محل تعمیر ہوگیا ہے جس کے بلند اور شاندار دروازے کے سامنے بٹیروں کے بہت سے پنجرے لٹکے ہوئے ہیں۔ اس درمیان میں اکثر نوٹس اور سمن اخبارات میں بنام چودھری سعادت حسین ولد امانت حسین ہماری نظر سے گزر چکے تھے اور ہمیں معلوم تھا کہ چودھری صاحب پر ہزاروں روپے کے نالشیں ہوچکی ہیں۔ یہاں آکر یہ حال کھلا کہ چودھری صاحب نے اپنی تمام جائیداد اسفند یار اور افراسیاب کے نذر کر دی۔ اب حالت یہ ہے کہ خدا بخش تو رئیس بنے ہوئے اس فلک بوس محل میں جلوہ افروز ہیں اور چودھری صاحب کا گھر تک نیلام ہوچکا ہے اور ذاتِ شریف پانچ ہزار کی ایک ڈگری کے سلسلہ میں جیل خانہ میں تشریف فرما ہیں۔ مگر دم خم وہی ہیں۔ مہینہ پندرہ روز میں کوئی نہ کوئی خط خدا بخش کے پاس آجاتا ہے جس میں آئندہ دنگل کے متعلق ان کے پرجوش ارادوں کی مفصل اطلاعات درج ہوتی ہیں۔ مگر خدا بخش واقعی خدا بخش ہے۔ وہ نہایت نرمی سے جواب لکھ دیتا ہے۔ سرکار میرا سہراب بوڑھا ہوگیا ہے۔ اب اس میں لڑنے کی سکت نہیں رہی۔ لنگوٹ کھولنے کی رسم بھی ادا کرچکا ہوں۔ اب تو میں اپنے اس محسن کی خدمت میں مصروف ہوں۔ جب تک زندہ رہے گا خدمت کرتا رہوں گا۔ دنگل کا زمانہ اب نہیں رہا۔ آپ کے افراسیاب میں خدا کے فضل و کرم سے قوت ہے۔ اس کا کس بل نہیں ٹوٹا اور وہ ابھی لڑائی کے کام کا بھی ہے۔ مگر شہر میں اور بہت سے پہلوان موجود ہیں، ان سے لڑائیے غلام کو اب معذور سمجھیے۔ (افسانہ و مضمون نگار کوثر چاند پوری کے مشاہدات پر مبنی تحریر)",entertainment
72,تمہارے انڈیا میں مہنگائی نہیں ہے؟,https://urdu.arynews.tv/safarnama-hindustan/,"عتیق صدیقی 1979ء میں لکھنؤ اپنے رشتہ داروں سے ملنے کے لیے گئے تھے اور اس وقت وہ نوجوان تھے۔ عتیق صدیقی کا سفرنامہ، بعنوان سفرِ گزشت دراصل ایک عام آدمی کا سفرنامہ ہے جو بسوں ریلوں رکشوں اور پیدل اپنے رشتے داروں سے ملنے ملتان سے لکھنؤ، ملیح آباد وغیرہ گئے۔1979 میں انھوں نے یہ سفر کیا تھا۔ عتیق صدیقی لکھنؤ جانے کے لیے مسافروں سے بھری ایک ٹرین میں بیٹھے تو اس میں ایک ایسی پاکستانی خاتون بھی سفر کر رہی تھیں جن کی کہانی سن کر دوسرے مسافر بھی آب دیدہ ہو گئے۔ لاہور کی رہائشی یہ خاتون برصغیر کی تقسیم کے وقت کا ایک عہد نبھانے کے لیے انبالہ جا رہی تھیں۔ ان کے ہمراہ برتنوں سے بھرا ایک تھیلا تھا۔ یہ برتن انہوں نے برسوں سے سنبھال کر رکھے تھے۔ تقسیم کے وقت لاہور میں انہیں ایک سکھ خاندان نے پناہ دی تھی جو بعد ازاں ہندوستان روانہ ہو گیا تھا لیکن جاتے جاتے اس گھرانے کی بہو نے اپنے برتنوں پر اس طرح ایک نگاہِ حسرت کی جیسے کوئی اپنے کسی پیارے کو آخری بار دیکھ رہا ہو۔ اس لمحے ان خاتون نے خود سے عہد کیا کہ وقت آنے پر یہ امانت انبالہ ضرور پہنچائیں گی۔ ٹرین میں بے انتہا رش کی وجہ سے وہ ایک سردار جی پر خفا ہو رہی تھیں جن کی پتلون پر خاتون کے ٹرنک کا کونا لگ جانے کی وجہ سے کھرونچا پڑ گیا تھا، رفتہ رفتہ دوسرے مسافروں نے بھی اس نوک جھونک میں دل چسپی لینا شروع کر دی، آئیے یہ منظر دیکھتے ہیں: ’’آپ پاکستان سے آئی ہیں اماں‘‘۔۔  کسی نے پوچھا۔ ’’ہاں‘‘۔ خاتون نے مختصر سا جواب دیا ’’کیا حال ہیں پاکستان کے؟‘‘ ایک لہکتی آواز آئی۔ ’’بہت اچھے۔ کرم ہے سوہنے رب کا۔‘‘ ’’سنا ہے مہنگائی بہت ہے پاکستان میں۔‘‘ ایک نئی آواز ابھری۔ ’’مہنگائی! مہنگائی کہاں نہیں ہے؟ تمہارے انڈیا میں مہنگائی نہیں ہے؟ مہنگائی سے تو دنیا پریشان ہے۔‘‘ ’’مگر وہاں آمدنی بھی زیادہ ہے جی۔ ‘‘ کسی نے اعتراف حقیقت کیا۔ ’’ لوگ باگ زیادہ خوش ہیں ہمارے ملک سے۔‘‘ خاتون بولیں،’’ تو اور کیا۔ مہنگائی ہو بھی تو اس سے کوئی فرق نہیں پڑتا۔ بازار بھرے رہتے ہیں خریداروں سے۔ ‘‘ خاتون کے لہجے میں فخر تھا۔ ’’ آج کل ہی دیکھو، وہاں آلو دس روپے کلو بک رہے ہیں مگر لوگوں نے کھانا نہیں چھوڑ دیے، اسی طرح خرید رہے ہیں جیسے روپے ڈیڑھ روپے میں خریدے جاتے تھے۔‘‘ ’’دس روپے کلو آلو۔‘‘  کئی تحیر آمیز آوازیں ایک ساتھ ابھریں اور چند لمحوں کے لیے خاموشی چھا گئی۔ ’’واہ بھئی واہ پاکستان۔‘‘ کھرونچا زدہ پتلون والے سردار جی بدبدائے تھے۔ خاتون نے ان کی بات سن لی اور بھنا کر زور سے بولیں،’’ وہاں تیری طرح کپڑے پر ذرا سی لکیر آ جانے سے کوئی اتنی بدتمیزیاں بھی نہیں کرتا عورت ذات سے۔ ایک تو کیا دس پتلونیں پھٹ جائیں، کسی کو پروا نہیں ہوتی۔‘‘ ان کی اس بات پر زور کا قہقہہ پڑا۔",entertainment
73,کارلو پونتی: معروف فلم ساز جنھیں صوفیہ لارین سے شادی کرنے کے بعد مجبوراً ملک چھوڑنا پڑا,https://urdu.arynews.tv/carlo-ponti-film-director/,"اپنے دورِ عروج میں صوفیہ لارین پاکستان میں جتنی مقبول اور جانی پہچانی اداکارہ تھیں، ان کے شوہر فلم ساز کارلو پونتی اتنے ہی غیر معروف تھے، حالانکہ دنیائے فلم کے لیے ان کی بے پناہ خدمات ہیں۔ 152 فلموں کے پروڈیوسر، کارلو پونتی سے صوفیہ کی ملاقات کوئی 55 برس پہلے ہوئی تھی جب وہ پندرہ برس کی چھوئی موئی سی چھوکری تھی۔ کارلو پونتی اس وقت بھی ایک جانے پہچانے فلم ساز تھے اور کئی نئے چہروں کو متعارف کرا چکے تھے۔ چھ سات برس تک دونوں کا رومانس چلتا رہا لیکن کارلو چونکہ پہلے سے شادی شدہ تھے اس لیے اطالوی حکومت اور رومن کیتھولک کلیسا دونوں ہی ان کی امکانی شادی کے خلاف تھے۔ ہر طرح کی مشکلات کے باوجود 1957 میں دونوں نے شادی کر لی لیکن سیاسی اور مذہبی حلقوں کی جانب سے اتنی لعن طعن ہوئی کہ دونوں اپنا ملک چھوڑ کر فرانس چلے گئے اور وہاں 1966 میں فرانسیسی قانون کے تحت پھر سے شادی کی۔ اس واقعے کے بعد اٹلی میں شادی اور طلاق کے سخت قوانین پر تنقید کا سلسلہ شروع ہوگیا اور بعد میں ان قوانین کو خاصا نرم کر دیا گیا۔ کارلو پونتی کا نام ذہن میں آتے ہی بڑی بڑی فلموں کا خیال آنے لگتا ہے مثلاً ڈاکٹر ژواگو، وار اینڈ پیس، لاسترادا، ٹوئنٹی ففتھ آور، سن فلاور، دی ورڈکٹ اور کیسنڈرا کراسنگ وغیرہ۔ 1962 میں جب کارلوپونتی نے فلم ’ٹو وومین‘ شروع کی تو اس کے ذہن میں صوفیہ لارین ہی کی شخصیت تھی۔ اس بھرپور کردار پر صوفیہ کو بہترین اداکارہ کا آسکر ایوارڈ بھی ملا۔ اطالوی حکومت کے ساتھ کارلوپونتی کے تعلقات کبھی اچھے نہیں رہے تھے۔ اپنا سرمایہ اٹلی سے باہر منتقل کرنے کے الزام میں وہ پندرہ برس تک عدالتوں کی پیشیاں بھگتتے رہے اور ان کے تمام اثاثے بحقِ سرکار ضبط رہے۔ ایک طویل قانونی جنگ کے بعد آخر کار 1980 میں ان کی خلاصی ہوئی اور انہوں نے ہمیشہ کے لیے اٹلی کو خیر باد کہہ دیا۔ گزشتہ ربع صدی سے وہ سوئٹزرلینڈ میں مقیم تھے۔ قانونی جنگ میں کارلو کی فتح غالباً اس لیے ممکن ہوئی کہ وہ خود ایک پیشہ ور وکیل تھے اور انہوں نے میلان یونیورسٹی سے وکالت پاس کرنے کے بعد کئی سال اس پیشے میں گزارے تھے۔ 1940 میں وہ ایک فلم ساز کا مقدمہ لڑ رہے تھے، مقدمہ ختم ہوا تو فلم ساز نے ملک چھوڑنے کا فیصلہ کیا اور اپنی آدھی بنی ہوئی فلم اپنے وکیل کارلو پونتی کو بخش دی۔ کارلو پونتی کو اپنے گلے میں پڑا ہوا یہ ڈھول مجبوراً بجانا پڑا۔ Old Fashion World نامی یہ فلم جب 1941 میں مکمل ہوئی تو کارلو کو فلم سازی کا چسکا لگ چکا تھا۔ چنانچہ انہوں نے وکالت ترک کر کے اپنی پوری توجہ فلم سازی کی طرف کردی۔ یہ وہ زمانہ تھا جب لوگ ہالی وڈ کے اسٹوڈیوز کی تیار کردہ ایسی فلمیں دیکھ دیکھ کر تنگ آچکے تھے جن میں گلیمر تو بہت تھا لیکن زندگی کے روزمرہ حقائق سے جنہیں کوئی واسطہ نہ تھا۔ اٹلی میں ان دنوں ہالی وڈ کے تصّنع اور غیر فطری پن کے خلاف ایک تحریک چل رہی تھی جسے ’نیو ریلیزم‘ کی تحریک کہا جاتا ہے۔ نیو ریلیزم سے وابستہ فلم ساز اسٹوڈیو کے بڑے بڑے سیٹ چھوڑ کر سڑکوں پر نکل آئے اور انھوں نے گلیوں، بازاروں اور اصلی گھروں میں فلم بندی کی روایت شروع کی۔ کارلو پونتی نے بھی اس تحریک کو خراجِ تحسین پیش کرتے ہوئے 1954 میں انتھونی کوئن کو لے کر فلم ’لاسترادا‘ بنائی جس کا ہیرو ایک گشتی بازی گر ہے اور جسمانی کرتب دکھا کر مجمع لگاتا اور پیسے کماتا ہے لیکن وہ اپنی بیوی کے جذبات کو نہیں سمجھ سکتا اور اس پر بڑی زیادتیاں کرتا ہے۔ عرصۂ دراز کے بعد جب ہیرو کو اپنی غلطیوں کا احساس ہوتا ہے تو پانی سر سے گزرچکا ہوتا ہے اور اب پچھتاوے کے سوا اسے کچھ نہیں ملتا۔ اطالوی زبان کی اس فلم کو غیر ملکی فلم کا آسکر ایوارڈ دیا گیا تھا اور یہی فلم انتھونی کوئن کی پیشہ ورانہ زندگی میں بھی ایک سنگِ میل ثابت ہوئی کیونکہ اس فلم کے فوراً بعد وہ ایک معمولی اداکار سے اسٹار میں تبدیل ہوگئے۔ کارلو پونتی کی چند معروف فلمیں مِس اطالیہ 1950، اینا 1951، یوروپا 1951، دی بلیک آرچڈ 1958، اے وومن از اے وومن 1961، دی گرل اینڈ دی جنرل 1966، دی فائر مینز بال 1967، گھوسٹ اٹالین ساٹائل 1968، سن فلاور 1970، ہائی اسکول گرل 1974، بریف اِنکاؤنٹر 1974، دی ماسٹرز 1975، بے بی سٹر 1975، سنڈے اینڈ منڈے 1998 کارلو پونتی اپنی پروڈکشن پر پورا کنٹرول رکھتے تھے اور اُن کے تحت کام کرنے والے معروف ڈائریکٹر، مثلاً ڈیوڈ لین اور فیلینی کی اُن سے جھڑپیں بھی ہو چکی تھیں۔ تاہم کارلو پونتی نے ہمیشہ معیار کو اوّلیت دی اور اپنے ڈائریکٹروں کی کسی معقول تجویز کو کبھی مسترد نہیں کیا۔ جن دنوں فرانس میں’ نئی لہر‘ کی فلمیں بن رہی تھیں، کارلو پونتی نے کئی نادار فلم سازوں کی مالی امداد کی اور انھیں تکنیکی سہولتیں بھی فراہم کیں۔ آخر کیوں نہ کرتے؟ فرانس نے انھیں ایک ایسے وقت پناہ دی تھی جب اٹلی نے انھیں ملک بدر کردیا تھا۔ (فلم اور سنیما کی دنیا کی دو بڑی شخصیات سے متعلق معروف براڈ کاسٹر، مصنّف اور ہدایت کار عارف وقار کی تحریر)",entertainment
74,عینی آپا کی رائے اور فوٹو جینک حافظہ,https://urdu.arynews.tv/qurratulain-hyder-story/,"قرۃ العین حیدر اردو ادب کا ایک بڑا نام تھا اور ایک ناول نگار کی حیثیت سے ان کی وجہِ‌ شہرت بالخصوص ان کے سوانحی ناول ہیں جن میں ان کا منفرد انداز، تاریخی اور سماجی شعور قارئین کی توجہ حاصل کر لیتا ہے۔ انھیں اہلِ علم و دانش ہی نہیں پاک و ہند میں موجود ان کے قارئین بھی عینی آپا کے نام سے یاد کرتے ہیں۔ یہاں ہم ابوالکلام قاسمی کی ایک تحریر سے دو پارے نقل کررہے ہیں جس میں وہ عینی آپا سے اپنی ملاقات کا ذکر کرتے ہوئے وہ باتیں رقم کررہے ہیں جو ان کی یادوں میں محفوظ ہیں۔ قاسمی صاحب لکھتے ہیں: ایک بار دردانہ نے انھیں (عینی آپا) کھانے پر اپنے گھر مدعو کیا۔ اس زمانے میں ہمارا گھر محض دو چھوٹے چھوٹے کمروں اور ایک ناکافی ورانڈے پر مشتمل تھا۔ پہلے سے تو انھوں نے کھانے میں نمک نہ ڈالنے یا سبزی اور گوشت کے بارے میں اپنی پسند و ناپسندیدگی پر متعدد ہدایات دے دی تھیں مگر جب آئیں تو حد درجہ خوش مزاجی کا مظاہرہ کرتی رہیں۔ دروازے کی چوکھٹ، کمروں کے دروازوں اور ریفریجریٹر وغیرہ پر جو آیتیں اور دعائیں لگائی گئی تھیں ان کو پڑھتیں اور مجھ سے ان کے معنی دریافت کرتی رہیں۔ ویسے ان آیتوں اور دعاؤں کا ہلکا سا مفہوم ان پر پہلی نظر میں واضح بھی لگتا تھا۔ پھر بولیں کہ خدا کا شکر ہے کہ کوئی تحریر بے موقع اور نامعقولیت سے نہیں لگی ہوئی۔ بھئی تم تو خاصے معقول آدمی ہو۔ چوکھٹ پر گھر کی حفاظت، دروازوں پر عام صحت و عافیت اور فریج پر رزق سے متعلق آیتوں کو پڑھ کر انھیں خوب اندازہ ہو گیا تھا کہ جو آیت جس جگہ تھی اسے وہیں ہونا چاہیے تھا۔ وہ معمولی معمولی باتوں سے انسان کے معمولات اور رویوں کے بارے میں گہرائی سے رائے قائم کیا کرتی تھیں۔ ابوالکلام قاسمی نے ایک قصّہ یوں رقم کیا:ایک بار مجھے عینی آپا کے ساتھ یونیورسٹی کے رجسٹرار آفس جانے کا اتفاق ہوا۔ شاید امتحان کے کسی کام کے معاوضے کا معاملہ تھا۔ (پیسے وغیرہ کے معاملے میں وہ اپنے واجبات کو کبھی ثانوی حیثیت نہ دیتی تھیں) وہ تھوڑی دیر بیٹھی رہیں اور ادھر اُدھر دیکھتے ہوئے کہنے لگیں کہ شاید یہ وہی عمارت ہے جو بچپن ہمارا گھر ہوا کرتا تھا، جس میں میری پیدائش ہوئی تھی۔ تحقیق کرنے پر معلوم ہوا کہ بیسویں صدی کی تیسری دہائی میں یونیورسٹی کے پہلے رجسٹرار کی کوٹھی سچ مچ وہی تھی جس میں کئی سال تک یونیورسٹی کے پہلے رجسٹرار سجاد حیدر یلدرم قیام پذیر رہ چکے تھے۔ وہ اکثر کہا کرتی تھیں کہ میرا حافظہ یوں تو بہت اچھا نہیں مگر جیسا بھی ہے، ہے فوٹو جینک ہے۔ یعنی ان کی یادیں تصویری شکلوں میں ان کے حافظے میں محفوظ رہا کرتی تھیں۔ یادوں کی بازگشت کے اس عمل کی انوکھی کارفرمائی ان کی تحریروں میں جگہ جگہ بخوبی دیکھی جا سکتی ہے۔",entertainment
75,تذکرہ ان شعراء کا جو محکمۂ پولیس سے وابستہ رہے,https://urdu.arynews.tv/urdu-poet-bihar-article/,"اردو کے شعری منظر نامہ پر محکمۂ پولیس سے وابستہ بہت سے افراد ہیں جن کے سوانحی کوائف اور نمونۂ کلام قدیم اور جدید تذکروں میں ملتے ہیں۔ لالہ سری رام کے مشہور تذکرہ ’’خمخانۂ جاوید‘‘ کی پانچ جلدوں کی ورق گردانی کی جائے تو بہت سے نام سامنے آئیں گے۔ ریاست بہار جو شعر و سخن کے باب میں بڑی اہمیت کا حامل ہے یہاں بھی بہت سے ایسے تخلیق کار رہے ہیں جن کا تعلق محکمۂ پولیس سے ہے۔ ضلع سارن (چھپرہ) سے تعلق رکھنے والے سید عزیز الحق ابن سید فضل حق اختر لشکری پوری بھی پولیس آفیسر تھے۔ پٹنہ یونیورسٹی سے گریجویشن کے بعد سب انسپکٹر کے عہدے پر مامور ہوئے، شعر و سخن سے بہت گہرا رشتہ تھا۔ ان کا کلام تاج گیا میں شائع ہوتا رہا ہے، مجلہ ادراک گوپال پور کے ایڈیٹر سید حسن عباس کے حوالے سے تذکرہ شعرائے سارن کے مصنف سمیع بہواروی نے اختر کا نمونۂ کلام درج کیا ہے جس سے ان کی قدرتِ کلامی اور شگفتگیٔ طبع کااندازہ ہوتا ہے۔ ان کا منشا ہے کہ بسمل نہ تڑپنے پائےساتھ خنجر کے وہ زنجیر لیے پھرتے ہیںقصۂ شیخ و برہمن سے ہمیں کیا مطلبہم تو دل میں تری تصویر لیے پھرتے ہیں رسالہ تاج گیا، میں جنوری 1920ء میں ان کی غزل شائع ہوئی تھی جس کے چند اشعار قارئین کی نذر ہیں۔ حسینانِ جہاں کب آشنا ہیں دردِ الفت سےگلہ بے کار ہے شکوہ عبث ہے بے وفائی کادل صد چاک اپنا آج کیسے کام کا نکلاہوا سامان زلفِ یار کی عقدہ کشائی کاجسے دیکھو وہی زخمی پڑا ہے تیرے کوچے میںکوئی تیغِ ستم کا کوئی ہے دستِ حنائی کا(بحوالہ تذکرہ شعرائے سارن، سمیع بہواروی) رضا چھپروی بھی ایک اچھے شاعر تھے جن کا اصل نام احمد رضا کریم تھا۔ وہ جی بی کالج مظفر پور کے گریجویٹ تھے۔ دربھنگہ کے مشہور محقق شاداں فاروقی نے ان کا شعری مجموعہ ’ساغرِ گل‘ کے نام سے مرتب کیا تھا۔ ان کے کلام میں بھی بڑی تازگی و تنوع ہے۔ تذکرہ شعرائے سارن میں ان کا نمونۂ کلام درج ہے،آج اس عمر کو پہنچے تو یہ معلوم ہواراہ جاتی ہے یہی کوچۂ جاناں کی طرفاب یہ عالم ہے کہ تنہائی میں دَم گھٹتا ہےدیکھیے کب ہو سفر شہر خموشاں کی طرفاب تو لے دے کے یہی وحشت دل ہے کہ رضاآنکھ اٹھتی ہے میری روزن زنداں کی طرف رضا چھپروی 1906ء میں پیدا ہوئے تھے اور اکتوبر 1971ء میں ان کا انتقال ہوگیا۔ محسن قاضی پوری بھی محکمہ پولیس میں ہی ملازم تھے۔ کئی زبانوں سے واقفیت تھی۔ انہوں نے اپنی تخلیق کو زیادہ تر نعتوں پر مرکوز رکھا، انہیں کا یہ نعتیہ شعر ہے۔ تذکرہ کرتے ہیں آپس میں ملائک سارےآجاتا ہے بڑے دھوم سے مہماں کس کا 1865ء میں جمال پور سیوان میں پیدا ہوئے اور رسل پورہ سارن میں 12 اگست 1945ء میں وفات پائی۔ منشی میوہ لال عاجز بھی محکمۂ پولیس میں سب انسپکٹر تھے۔ ضلع گیا، بہار سے ان کا تعلق تھا۔ دربھنگہ میں تعینات تھے۔ ان کے کچھ اشعار ’’گلدستہ پیام یار‘‘ میں ماہ نومبر 1887ء میں اشاعت پذیر ہوئے تھے۔ ’’کلید گنجینۂ توحید‘‘ کے عنوان سے 16 صفحوں کا ایک مختصر مجموعہ 1927ء میں شائع ہوا تھا۔ دوسرا مجموعہ ’’سر توحید‘‘ کے عنوان سے 1930ء میں شائع ہوا۔ ان کے کلام پر تصوف کا رنگ غالب ہے۔ نمونۂ کلام ملاحظہ کیجیے، عالمِ غیب سے عاجز یہی آتی ہے صداکچھ نہیں ہے کہیں مجھ واحدِ مطلق کے سواخود ہی طالب ہوں میں خود میں ہوں مطلوب اپناخود ہی معشوق ہوں خود عاشقِ شیدا میں ہوں شبِ ہجراں ہمارے نالہ و آہعجب کیا ہے ہلا دیں آسماں تکدلِ ناداں سمجھتا ہی نہیں کچھبھلا اس کو میں سمجھاؤں کہاں تک صابر بہاری فردوسی بھی کانسٹیبل تھے۔ نالندہ بہار میں اکتوبر 1915ء میں ان کی پیدائش ہوئی۔ پٹنہ یونیورسٹی سے تعلیم حاصل کی۔ آپ کا پورا خانوادہ ہی شعری و ادبی ذوق رکھتا تھا۔ یاسؔ بہاری، شوقؔ بہاری، وجدؔ بہاری آپ کے خاندان کی وہ شخصیتیں ہیں جن کا شمار اپنے زمانے کے اہم شعرا میں کیا جاتا تھا۔ سید احمد اللہ ندوی نے بھی ’’مسلم شعرائے بہار‘‘ میں ان کا ذکر شامل کیا ہے۔ ارشد قمر نے ان کا نمونۂ کلام اپنی کتاب ’شعرائے پلاموں‘‘ میں درج کیا ہے، جس سے اندازہ ہوتا ہے کہ ان کے کلام میں کتنی شائستگی اور سلاست ہے، ان کے چند اشعار: آپ اگر قتل کا سامان لیے بیٹھے ہیںہم بھی کھونے کے لیے جان لیے بیٹھے ہیںہیں عجب چیز شہیدانِ محبت ناصحموت میں زیست کا سامان لیے بیٹھے ہیںامتحاں کی کبھی پروا نہیں کرتے صابرسر ہتھیلی پہ یہ ہر آن لیے بیٹھے ہیںسرمۂ عبرت بنا ہوں چشم عالم کے لیےمیں یہاں مٹتا گیا، سارا جہاں بنتا گیاراحتِ جاں بن گئی ہر اک مصیبت عشق کیدرد دل جب جب بڑھا روح رواں بنتا گیا حسرت بکرم گنجوی بھی محکمۂ سی۔ آئی۔ ڈی میں انسپکٹر آف پولیس کے عہدے پر فائز تھے۔ ان کا اصل نام محمد داؤد خان تھا، بکرم گنج ضلع رہتاس، بہار میں 2 جنوری 1937 میں پیدائش ہوئی۔ آپ پولیس میڈل ایوارڈ سے بھی سرفراز کیے گیے۔ شفق سہسرامی سے آپ کو شرفِ تلمذ حاصل ہے، کئی مجموعے شائع ہوچکے ہیں۔ ارشد قمر نے دو غزلیں بطور نمونہ پیش کی ہیں، ان سے چند اشعار،دامن میں لگ گئی ہے کسی گلبدن کی آگمجھ کو جلا نہ ڈالے یہ غنچہ دہن کی آگملک و وطن یہ کس طرح جنت نشاں بنےبجھتی نہیں ہے آج بھی ظلم کہن کی آگمظلوم جو ستائے گئے ہیں جہان میںکتنے ہی گھر جلائے گی ان کے کفن کی آگ (تحریر و تحقیق: حقانی القاسمی)",entertainment
76,کراچی میں  19 نومبر سے 22 نومبر تک کون کون سے راستے بند ہوں گے؟,https://urdu.arynews.tv/traffic-plan-for-ideas-2024/,"کراچی : دفاعی نمائش آئیڈیاز 2024 کے پیش نظر شہریوں کی سہولت کے لئے راستوں کی بندش کا ٹریفک پلان جاری کردیا۔ تفصیلات کے مطابق دفاعی نمائش کے لیے ٹریفک پولیس نے ٹریفک پلان جاری کردیا ، 19 نومبر سے 22 نومبر تک ایکسپو سینٹر میں دفاعی نمائش ہونے جارہی ہے۔ ٹریفک پولیس نے بتایا کہ صبح 7 سے شام 7بجے تک ایکسپوسینٹر سے منسلک سڑکیں بند رہیں گی جبکہ حسن اسکوائر فلائی اوور سے نیشنل اسٹیڈیم سڑک بند اور اسٹیڈیم فلائی اوور سے دونوں فلائی اوورز ٹریفک کیلئے بند ہوں گے۔ ٹریفک پولیس نے کہا کہ ڈالمیا روڈ اسٹیڈیم سگنل سے دائیں جانب حسن اسکوائر جانے والا روڈ بند ہوگا اور یونیورسٹی روڈ نیپا سے آتے ہوئے ایکسپو سینٹر سے بائیں جانے والی سڑک بند ہوگی۔ پلان میں بتایا گیا کہ شارع فیصل سے ہیوی اور کمرشل گاڑیاں، واٹر ٹینکر کا کارساز روڈ پر داخلہ بند ہوگا،تمام ہیوی اور کمرشل گاڑیاں ڈرگ روڈ کا راستہ اختیار کریں۔ ٹریفک پلان کے مطابق  راشد منہاس روڈ سے اسٹیڈیم روڈ پر ہیوی اور کمرشل ٹریفک کے داخلے پر پابندی ہوگی اور ہیوی اور کمرشل گاڑیوں کو نیپا، عسکری 4 سے شارع فیصل اورنیپا چورنگی بھیجا جائے گا۔ ٹریفک پولیس  کا کہنا تھا کہ نیپا سےحسن اسکوائر تک ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل گاڑیاں نیپا، گلشن چورنگی سےسہراب گوٹھ یا ڈرگ روڈ کاراستہ اختیارکریں۔ جیل چورنگی سے حسن اسکوائر تک ہیوی اور کمرشل ٹریفک کو جانے کی اجازت نہیں ہوگی، کمرشل گاڑیاں شہید ملت روڈ یا تین ہٹی روڈ کا استعمال کریں۔ یونیورسٹی روڈ سے اسٹیڈیم روڈ پر ہیوی اورکمرشل ٹریفک کو اجازت نہیں ہوگی تو اس ٹریفک کو پی پی چورنگی ، شہید ملت روڈ کی جانب بھیجا جائے گا۔ لیاقت آباد نمبر 10سے حسن اسکوائر ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل ٹریفک لیاقت آباد نمبر 10 سے تین ہٹی کی جانب جاسکیں گے جبکہ سر شاہ سلیمان روڈ کے لئے غریب آباد سے شارع فیصل، حسن اسکوائراور نیپا کاراستہ اختیارکریں گے۔",entertainment
77,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",entertainment
78,"امریکی ارکان کانگریس سے خط  لکھوانا گولڈ اسمتھ فیملی  کی ہی  کارستانی ہے،  شرجیل میمن",https://urdu.arynews.tv/sherjeel-memon-reaction-on-us-lawmaker-letter/,"کراچی : وزیر اطلاعات سندھ شرجیل میمن کا کہنا ہے کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے ، اسرائیلی پیسہ استعمال کرکےبانی کورہاکرانےکی کوشش ہورہی ہے۔ تفصیلات کے مطابق پی ٹی آئی رہنماؤں کی رہائی کے لیے امریکی ارکان کانگریس کے خط پر وزیر اطلاعات سندھ شرجیل میمن نے ردعمل دیتے ہوئے کہا کہ ارکان کانگریس سےبائیڈن کو خط کس نے لکھوایا اور کیا مقصد ہے سب جانتےہیں ، کیاامریکی ارکان کانگریس نےفلسطین اورکشمیرکی صورتحال پرکبھی خط لکھا؟ صوبائی وزیر کا کہنا تھا کہ امریکا میں لابسٹ کو ہائر کیاگیاہےتاکہ بانی پی ٹی آئی کی رہائی کیلئےدباؤڈالاجائے، پاکستان میں پی ٹی آئی کی فنڈنگ کے کروڑوں امریکا میں لابسٹ پرخرچ ہورہےہیں، عالمی لابسٹ کو ہائرکیا جارہا ہےتاکہ پاکستان کے اندرونی معاملےمیں مداخلت کریں. انھوں نے کہا کہ پی ٹی آئی کاایک ہی ایجنڈاہےکہ حکومت پر دباؤ ڈال کر بانی کو رہا کرائیں، عدم اعتماد کےوقت پی ٹی آئی کہتی تھی پاکستان کا اندرونی معاملہ ہے اور ہم غلام نہیں ، پی ٹی آئی نے امریکا پرہی اپنی حکومت گرانے کی سازش کاالزام لگایا تھا اور آج پی ٹی آئی لابسٹ کےذریعے اُس ہی امریکی حکومت کوخط لکھوا رہی ہے۔ شرجیل میمن کا کہنا تھا کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے، گولڈ اسمتھ فیملی اسرائیل کی لابسٹ ہے۔ انھوں نے بتایا کہ بانی پی ٹی آئی پاکستان میں اسرائیل کا اثاثہ ہے، اسرائیلی جریدوں میں آرٹیکلز ہیں کہ پاکستان میں بانی ہی اسرائیل کو سوٹ کرتا ہے، خط وہ لکھوا رہے ہیں جن کا ایجنڈا ہمیشہ پاکستان کو نقصان پہنچانا ہے، ڈاکٹر اسرار نے 20، 25سال پہلے ہی بانی پی ٹی آئی سےمتعلق بتا دیاتھا۔ وزیراطلاعات سندھ کا کہنا تھا کہ اسرائیلی پیسہ استعمال کرکے بانی کو رہا کرانے کی کوشش ہورہی ہے، بانی اپنے دور میں سیاسی مخالفین کےخلاف نیب کو استعمال کرتےتھے،اس وقت خط کہاں تھے؟ اگریہ پاکستانی لابسٹ ہوتے تو کیا کشمیرکیلئے کبھی خط نہیں لکھواتے؟ انھوں نے مزید کہا کہ پی ٹی آئی بانی کی رہائی کےون پوائنٹ ایجنڈےکیلئے ہر حد تک جائے گی، بانی پی ٹی آئی پاکستان میں اسرائیل کا اسٹرٹیجک اثاثہ ہے، بانی کی رہائی کیلئےپی ٹی آئی کی طرف سے حیران کن چیزیں ابھی مزیدسامنےآئیں گی۔",entertainment
79,دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی,https://urdu.arynews.tv/pakistan-vs-australia-second-t20-aus-win/,"سڈنی: تین ٹی ٹوئنٹی میچوں کی سیریز کے دوسرے میچ میں آسٹریلیا نے پاکستان کو سنسنی خیز مقابلے کے بعد 13 رنز سے شکست دیدی۔ پاکستان اور آسٹریلیا کے مابین دوسرا ٹی ٹوئنٹی میچ آج سڈنی میں کھیلا گیا، جہاں آسٹریلیا نے پاکستان کے خلاف دوسرے ٹی 20 میں بھی کامیاب حاصل کرلی جس کے بعد کینگروز کو 3 میچوں کی سیریز میں 0-2 کی فیصلہ کن برتری حاصل ہوگئی ہے۔ آسٹریلیا نے پہلے کھیل کر 9 وکٹوں پر147 رنز بنائے، ہدف کے تعاقب میں پاکستان کی ٹیم 134 رنز بنا کر آل آؤٹ ہوگئی۔ آسٹریلیا نے پاکستان کے خلاف جارحانہ انداز میں کھیل کا آغاز کیا تاہم پاکستان کیخلاف آسٹریلیا کی پہلی اور دوسری وکٹ 52رنز پر گری، اوپننگ بیٹر جیک فریزر 20 رنز بنا کر آؤٹ ہوئے، اس کے بعد آسٹریلیا کے کپتان جوش  انگلس بغیر کوئی رن بنائے آؤٹ ہوئے یہ دونوں وکٹیں حاصل حارث رؤف نے حاصل کیں۔ پاکستان کے خلاف میزبان آسٹریلیا کی تیسری وکٹ 56 رنز پر گری، اوپنر میتھیو شارٹ 32 رنز بنا کر عباس آفریدی کی گیند پر آؤٹ ہوئے۔ پاکستان کی جانب سے حارث رؤف نے 4 اور عباس آفریدی نے 3 کھلاڑیوں کو آؤٹ کیا جبکہ دو وکٹیں صفیان مقیم کے حصے میں آئیں۔ 148 رنز کے تعاقب میں پاکستان ٹیم 19.4اوورز میں 134 رنز بنا کر ہی آل آؤٹ ہوگئی۔ پاکستان کی جانب سے عثمان خان نے 52 رنز کی شاندار اننگز کھیلی جب کہ عرفان خان 37 رنز بنا کر ناقابل شکست رہے اور کپتان محمد رضوان نے 16 رنز بنائے۔ قومی ٹیم کی جانب سے صاحبزادہ فرحان نے 5، عباس آفریدی نے 4، بابراعظم نے 3 اور حارث رؤف نے 2 رنز بنائے جبکہ پاکستان کے چار کھلاڑی صفر پر آؤٹ ہوئے جس سلمان آغا، شاہین آفریدی، نسیم شاہ اور سفیان مقیم شامل ہیں۔ آسٹریلیا کے اسپینسر جانسن نے 26 رنز دے کر 5 وکٹیں حاصل کیں، ایڈم زمپا نے2 اور زاویئر بارٹلیٹ نے ایک وکٹ لی، آسٹریلیا کے اسپینسر جانسن عمدہ بولنگ کارکردگی پرپلیئر آف دی میچ قرار پائے۔ آسٹریلیا کے خلاف آج  دوسرے میچ میں قومی کرکٹ ٹیم میں ایک تبدیلی کی گئی تھی، حسیب اللہ کی جگہ سفیان مقیم کو ٹیم میں شامل کیا گیا تھا۔ یاد رہے کہ پہلے ٹی ٹوئنٹی میچ میں آسٹریلیا نے میکسویل کی شاندار اننگز کی بدولت کامیابی حاصل کی تھی، بارش کے باعث صرف 7اوورز کا کھیل ممکن ہوسکا تھا۔ واضح رہے کہ دونوں ملکوں کے درمیان اب تک 26 ٹی 20 انٹرنیشنل میچز کا انعقاد ہوچکا ہے، جبکہ دونوں ملکوں نے12، 12 میچز جیت رکھے ہیں جبکہ ایک میچ بے نتیجہ رہا اور ایک میچ ٹائی ہوا۔",entertainment
80,گم شدہ کی تلاش,https://urdu.arynews.tv/urdu-writer-fikr-tonsvi-book-passage/,"یہ اشتہار میں اپنے گم شدہ بھائی چنتا منی کے متعلق دے رہا ہوں۔ موصوف ایک مرتبہ پہلے بھی گم ہوگئے تھے، لیکن اس وقت میں نے اشتہار نہیں دیا تھا۔ کیونکہ میرا خیال تھا کہ موصوف خود دار آدمی ہے، اس لیے اس نے ضرور کنوئیں میں چھلانگ لگا دی ہوگی۔ لیکن چھٹے دن وہ میلی چکٹ پتلون کے ساتھ گھر لوٹ آیا اور بقول ہمارے چچا کے ’’آخر تو ہمارا ہی خون تھا، کیوں نہ لوٹتا، خون نے جوش مارا ہوگا۔‘‘ ہمیشہ اجلی پتلون پہننے والا کب تک گھر سے باہر رہ سکتا تھا۔ خودی چاہے کتنی ہی بلند ہو جائے پتلون کا مقابلہ نہیں کرسکتی۔ مگر اس بار مجھے یقین ہے کہ موصوف لوٹ کر نہیں آئے گا۔ کیونکہ وہ گھر سے دو سو روپے اٹھا کر لے گیا ہے۔ اس لیے اب اس کی رگوں میں ہمارا خون جوش نہیں مارے گا۔ اشتہار دینے کی ایک اور وجہ والدہ محترمہ ہیں، جو موصوف کو ابھی تک ’’نادان لڑکا‘‘ گردان رہی ہیں۔ میں نے لاکھ کہا کہ مادر مہربان! چنتا منی اب بیس برس کا ہوچکا ہے نادان نہیں رہا۔ وہ چہرے مہرے سے ہی گدھا دکھائی دیتا ہے مگر اندر سے کافی کائیاں ہوچکا ہے۔ مگر والدہ محترمہ جس نے اس گدھے کو جنم دیا، اپنی تخلیق پر زیادہ مستند رائے رکھتی ہیں، اس نے مجھے طعنہ دیا، ’’دراصل تم چھوٹے بھائی کی غیرحاضری میں ساری آبائی جائیداد کو تنہا ہڑپ کرنا چاہتے ہو۔‘‘ ہماری آبائی جائیداد دو کمروں والا ایک مکان ہے جو ہم نے کرائے پر لے رکھا ہے یا پھر والد محترم کے قبضہ میں ایک بہی کھاتا ہے جس میں درج ہے کہ ہمارے خاندان کے پاس ڈیڑھ سو ایکڑ زمین ہے جس پر آج کل ایک دریا بہہ رہا ہے۔ والد محترم گزشتہ گیارہ برس سے اس دریا کے سوکھنے کا انتظار کر رہے ہیں۔ اگرچہ والدہ محترمہ کے طعنہ کی بنیادیں دریا برد ہوچکی ہیں لیکن پھر بھی ایک فرماں بردار فرزند کے طور پر میں یہ اشتہار دینے پر مجبور ہوا ہوں۔ برادر عزیز چنتا منی کی تصویر مجھے نہیں مل سکی ورنہ اس اشتہار کے ساتھ ضرور چھپواتا۔ دراصل اس کے جتنے فوٹو تھے وہ اس نے اپنی وقتاً فوقتاً قسم کی محبوباؤں میں بانٹ دیے تھے۔ پوچھنے پر چنتا منی کی ہر محبوبہ نے جواب دیا کہ اس کے پاس چنتا منی کی فوٹو تھی، وہ اس نے رسوائی کے خوف سے ضائع کر دی ہے۔ ایک محبوبہ تو اتنی صاف گو نکلی کہ اس نے تنک کر جواب دیا، ’’میں نے شادی ہوتے ہی چنتا منی کی وہ فوٹو لوٹا دی تھی اور آج کل بٹوے میں اپنے خاوند کا فوٹو رکھتی ہوں۔‘‘ چنانچہ فوٹو دستیاب نہ ہونے کے باعث مجبوراً میں اپنا ہی فوٹو اس اشتہار کے ساتھ شائع کر رہا ہوں۔ اس کے باوجود گم شدہ میرے بھائی کو سمجھا جائے، مجھے نہیں۔ والد اور والدہ محترمہ دونوں کی متفقہ رائے ہے کہ چنتا منی کی ناک تم سے ملتی ہے، اس لیے پہچاننے میں آسانی رہے گی۔ ہمارے نانا مرحوم کی ناک بھی تم دونوں نواسوں سے ملتی تھی اور وہ بھی گھر سے بھاگ گئے تھے (عجیب ناک ہے، نانا کے وقت سے کٹ رہی ہے) بہرکیف فوٹو میں میری ناک حاضر ہے۔ ناک کے علاوہ میرے جتنے اعضا ہیں وہ میرے ذاتی ہیں۔ برادر عزیز چنتا منی کا ان سے کوئی تعلق نہیں۔ برادر موصوف چنتا منی کے باقی ناک نقشہ کے متعلق پوزیشن یہ ہے کہ اس کا رنگ بچپن میں دودھ کی طرح گورا تھا (ان دنوں وہ صرف ماں کا دودھ پیا کرتا تھا) لڑکپن میں وہ دودھیا رنگ گندمی ہوتا گیا، کیونکہ اس نے گندم کھانا شروع کردی تھی۔ جوان ہوتے ہی رنگ کا میلان سیاہی کی طرف ہوگیا، نہ جانے جوانی میں چوری چھپے اس نے کیا کھانا شروع کردیا تھا۔ البتہ جب والد محترم اسے ہیبت ناک قسم کی گالیاں اور بھبکیاں دیا کرتے تو لمحہ بھر کے لیے اس کا رنگ پیلا بھی پڑ جاتا تھا۔ گویا چنتا منی بڑا رنگا رنگ آدمی تھا (خدا اسے ہر رنگ میں خوش رکھے۔) آنکھیں بڑی بڑی مگر گونگی قسم کی، جیسے کوئی حسینہ بغیر بیاہ کے بیوہ ہو گئی ہو۔ کئی بار میں نے اسے مشورہ دیا، ’’ارے پگلے! ان پر کالا چشمہ لگالے، بات بن جائے گی۔‘‘ مگر وہ نہیں مانا۔ ایک بار میں نے اپنی بیوی کی آنکھ بچا کر اپنا چشمہ اسے دے بھی دیا مگر وہ اس نے ایک دوست کو دے دیا۔ دوست نوازی میں تو وہ بے مثال تھا۔ والد محترم اسے دوست نوازی پر ہمیشہ چھڑی سے پیٹا کرتے تھے اور اس پٹائی کو وہ کمال صبر و شکر سے سہ لیتا تھا۔ صبر و شکر میں بھی بے مثال تھا۔ والد محترم نہایت فخر سے کہا کرتے تھے کہ میں نے اپنی زندگی میں صرف ایک ہی شریف اور صابر لڑکا پیدا کیا ہے اور وہ چنتا منی ہے۔ بزرگوں کے سامنے چوں تک نہیں کرتا۔ آہ اس کے بھاگنے کے بعد اب ان بزرگوار کی چھڑی کسی کام نہیں آرہی۔ چنتا منی کی پیشانی پر ایک داغ ہے۔ ایک بار وہ چھت پر کھڑا ایک لڑکی کو گھور رہا تھا۔ لڑکی مذکورہ نے جواباً ایک اینٹ دے ماری۔ اگرچہ چنتا منی نے اس خشت محبت کا ذکر کسی سے نہیں کیا مگر بعد میں اس ناشائستہ لڑکی نے اپنی سہیلیوں سے ذکر کردیا تو بات پھیل گئی اور اس ڈاکٹر تک بھی جاپہنچی جس نے علاج کا بل ایک دم یہ کہہ کر بڑھا دیا کہ اینٹ کا زخم زیادہ خطرناک ہوتا ہے۔ چنتا منی کے جسم کے باقی حصے صحیح سلامت ہیں۔ وہ ایک مضبوط الجثہ نوجوان ہے۔ غلہ کی بوری اٹھا کر تین میل تک چل سکتا ہے۔ ممکن ہے وہ اس وقت بھی کسی غلہ منڈی میں بوریاں اٹھانے کا کام کر رہا ہو اور منڈی کے بیوپاری اسے نہایت قلیل اجرت دے رہے ہوں۔ کیونکہ چنتا منی کو بھاؤ تاؤ کرنا نہیں آتا۔ اسے کچھ بھی نہیں آتا۔ سوائے خاموش رہنے کے۔ سوائے ستم سہنے کے۔ مگر میں بیوپاریوں کو مشورہ دوں گا کہ وہ اس ستم پسندی کا زیادہ استحصال نہ کریں، ورنہ وہ ان کے ہاں سے بھی بھاگ جائے گا۔ کیونکہ بھاگنے کے لیے اس کے پاس پاؤں موجود ہیں۔ چنتا منی کی زبان کام نہیں کرتی، پاؤں کام کرتے ہیں۔ چنتا منی کیوں بھاگا؟ اس کے متعلق مؤرخین کی آراء میں شدید اختلاف پایا جاتا ہے۔ والد محترم یعنی ابوالچنتا منی کا خیال ہے کہ لڑکا شادی کا خواہش مند تھا مگر اسے دور دور تک شادی کے کوئی آثار دکھائی نہیں دیتے تھے۔ مگر عم الچنتا منی یعنی چچا جان اس رائے سے اتفاق نہیں کرتے۔۔۔ وہ کہتے ہیں کہ چنتا سرے سے شادی سسٹم کے ہی خلاف تھا اور برہم چریہ میں یقین رکھتا تھا۔ اس کے علاوہ وہ ایک ذمہ دارانہ سوجھ بوجھ کا مالک تھا۔ وہ جانتا تھا کہ اس کی دو بہنیں ابھی تک کنواری بیٹھی ہیں۔ یعنی برہم چریہ کے لیے اس کے پاس ٹھوس وجہ موجود تھی۔۔۔ تیسرے مؤرخ ام الچنتا منی یعنی والدہ محترمہ کی رائے چچا جان سے کسی حد تک ملتی ہے، صرف اس ترمیم کے ساتھ کہ بہو (یعنی میری زوجہ) نے ہی اسے یہاں سے فرار ہونے میں مدد دی ہے۔ خود بہو بھی اس قسم کی ایک الگ رائے رکھتی ہے۔ یعنی جو ساس کہے اس کے الٹ۔ قارئین! مجھے انتہائی افسوس ہے کہ چنتا منی کی خاطر مجھے اپنے کنبہ کی اندرونی حالت ظاہر کرنا پڑی اور باعزت کنبے کے لیے یہ ڈوب مرنے کا مقام ہے۔ لیکن پورا پس منظر دیے بغیر چنتا منی کی تلاش ناممکن ہے، بہرکیف مؤرخین کے ان شدید اختلافات کی موجودگی میں وثوق سے کہنا ناممکن ہے کہ چنتامنی کیوں بھاگا؟ بیکاری، بیزاری، کنوارپن، کند ذہنی، پٹائی، ڈیموکریسی، صنعتی ارتقا، برہم چریہ، قربانی، بے وقوفی۔۔۔ ان میں سے کوئی ایک وجہ بھی ہوسکتی ہے یا ساری وجہیں بھی ہوسکتی ہیں۔ شاید چنتا منی ان تمام وجہوں کو اپنے ذہن میں پالتا رہا، پالتا رہا اور اس دن یہ تمام وجہیں منزل مقصود کو پہنچ گئیں جب اچانک دو سو رپے اس کے ہاتھ لگ گئے۔ یہ دو سورپے میرے ایک دوست کی امانت تھے اور اب اس نے مجھ پر مقدمہ کر رکھا ہے۔ عزیز چنتا منی کی تلاش میں ہم نے کوئی کسر نہیں اٹھارکھی۔ ریلوے اسٹیشنوں پر ڈھونڈا، جیل خانے چھانے، جوئے خانوں میں گئے، فلم کمپنیوں سے پوچھا۔ میری ماں درختوں سے پوچھتی پھری۔ والد محترم نے مختلف ریل گاڑیوں پر سفر کیا لیکن چنتا منی جیسے ایک خدا تھا کہ کہیں نہیں ملا۔ (ممتاز اردو ادیب اور معروف مزاح نگار فکر تونسوی کی ایک شگفتہ تحریر)",entertainment
81,قصہ گوئی: یہ دل بہلانے کا اچھا فن ہے!,https://urdu.arynews.tv/mumtaz-hussain-article/,"جامع مسجد دہلی کے ’’دروازہ شمالی کی طرف ۳۹ سیڑھیاں ہیں۔ اگرچہ اس طرف بھی کبابی بیٹھے ہیں اور سودے والے اپنی دکانیں لگائے ہوئے ہیں۔ لیکن بڑا تماشا اس طرف مداریوں اور قصہ خوانوں کا ہوتا ہے۔ تیسرے پہر ایک قصہ خواں مونڈھا بچھائے ہوئے بیٹھتا ہے اور داستانِ امیر حمزہ کہتا ہے۔ کسی طرف قصہ حاتم طائی اور کہیں بوستان خیال ہوتی ہے اور صد ہا آدمی اس کے سننے کو جمع ہوتے ہیں۔‘‘(آثارُ الصنادید۔ سرسید احمد خان) دلّی والوں کو قصہ کہنے اور سننے کا یہ چسکا کچھ سر سید ہی کے زمانے میں نہ تھا، بلکہ محمد شاہی عہد میں بھی ان کا یہی عالم تھا۔ خواجہ بدرالدّین امان دہلوی بوستانِ خیال کے مترجم حدایق الانضار کے دیباچے میں تحریر کرتے ہیں کہ ’’اتفاقاً جہاں میر محمد تقی خیال (مصنف بوستان خیال) فروکش تھا، قریب مکان کے ایک نشست گاہ میں چند اشخاص جمع ہوتے تھے اور ایک قصہ گو ان کے روبرو امیر حمزہ کا جو تمام جہان میں مشہور ہے، بیان کیا کرتا تھا۔‘‘ قصہ گوئی کی یہ عادت دنیا کی ہر تہذیب اور ہر ملک میں پائی جاتی ہے۔ جہاں ارسطو نے آدمی کو سیاسی حیوان اور حیوان ناطق ایسے نام دیے، وہاں اسے ایک نام قصہ گو کا بھی دینا چاہیے۔ گویا قصہ کہنے پر وہ مختار ہی نہیں بلکہ مجبور بھی ہے۔ وہ اپنی نفسیات کے دفینے اور اپنے مستقبل کے خواب کو انہی قصوں کے آئینے میں دیکھتا ہے۔ خواہ وہ قصّے دیوی دیوتا، جن و پری، وحوش و طیور کے ہوں یا اشجع پاستاں اور ہمارے آپ کے ایسے چلتے پھرتے انسانوں کے۔ یہ سارے اقسام قصص کے اس ایک مظہر کی مختلف صورتیں ہیں کہ جن نعمتوں سے ہمیں زندگی میں محروم کیا جاتا ہے، ہم ان کے حصول کی آرزو اپنے خوابوں کی دنیا میں کرتے ہیں۔ باتیں ساری عالم کی ہی ہوتی ہیں، صرف ان کا اعادہ عالمِ خواب میں کیا جاتا ہے۔ شاید اس لئے کہ قصہ گو جس قدر بے خود و بے ہوش اور خواب میں ڈوبا ہوتا ہے، اتنا ہی زیادہ وہ وحدت زماں یا قومی تاریخ کی وحدت کا احساس رکھتا ہے۔ لیکن چوں کہ قصہ صرف قومی یا انفرادی نفسیات ہی کی ایک تاریخ نہیں ہے بلکہ انسانی تجربات کے نچوڑ، تصورِ حیات و کائنات کی ترسیل کا بھی ایک ذریعہ ہے، اس لئے یہ عالمِ بے داری کی بھی ایک شے ہے۔ وہ ایک مخصوص عہد کے ایک مخصوص معاشرے کے شعور کا بھی مظہر ہوتا ہے۔ اس شعور کی نوعیت اور اس کی سطح کیا ہے؟ مظاہرِ فطرت کو دیوی دیوتاؤں کے روپ میں پیش کیا گیا ہے یا ان سے جدا کر کے ان کے اسباب و حل پر غور کیا گیا ہے۔ یہ باتیں تاریخی اور اضافی ہیں۔ اس سے اس بات پر حرف نہیں آتا کہ آدمی فطرتاً قصہ گو واقع ہوا ہے۔ وہ حقیقت کو خواہ وہ عالمِ خواب کی ہو یا عالمِ بے داری کی، زندگی کی ہو یا بعد زندگی کی، ٹھوس اور محسوس صورتوں میں متصور کرنے کا عادی رہا ہے، عادی ہے اور غالباً رہے گا۔ قصہ گوئی زندگی سے فرار اختیار کرنے کا نہیں بلکہ زندگی سے دست و گریباں رہنے کا ایک مقصدی مشغلہ ہے۔ ہم زندگی میں جن طاقتوں سے ہار جاتے ہیں انہیں خواب میں یا ان قصوں میں مفتوح کرنے کی آرزو کرتے ہیں۔ ہم جن چیزوں کی آرزو میں مرتے ہیں، ان کی تحصیل کا خواب انہی کہانیوں میں دیکھتے ہیں، لیکن ان کہانیوں کا یہ صرف ایک پہلو ہے، اس کا دوسرا پہلو یہ ہے کہ زندگی کے سفر میں جو نشیب و فراز، امتداد سن و سال کے آتے ہیں، ان سے مساعدت اور مطابقت پیدا کرنے کی تعلیم اور بقدرِ حوصلہ مبدا و معاد کو سمجھنے اور سمجھانے کا کام بھی ہم ان کہانیوں کے ذریعے لیتے آئے ہیں۔ زندگی کی اس عظیم خدمت کو جو ہم ان کہانیوں سے لیتے آئے ہیں کیوں کر فرار اور عیش کوشی سے منسوب کیا جاسکتا ہے۔ ہاں یہ ضرور ہے کہ قصہ کہنے کے لیے فراغت درکار ہے اور اس کے سننے کے لئے شاید اس سے زیادہ فراغت چاہیے اور یہ فراغت اسی وقت ملتی ہے جب کہ معاشی خوش حالی ہوتی ہے، لیکن اس سے یہ نتیجہ نہیں نکالا جا سکتا ہے کہ اس کا مقصد ہی تفریح ہے، جیسا کہ مرزا غالب نے ازراہ تفنن طبع کہا ہے، ’’داستان گوئی من جملہ فنونِ سخن ہے۔ سچ ہے دل بہلانے کا اچھا فن ہے۔‘‘ تفریح تو اس کا صرف ایک پہلو ہے، جیسا کہ کسی بھی مقصد کی تعمیل میں پایا جاتا ہے، بشرطیکہ وہ مقصد بہ حسنِ تمام پورا ہو۔ مقصد اور ادائے مقصد کا اتحا د ہی کسی عمل کو فن کارانہ عمل میں تبدیل کرتا ہے، حسن ان دونوں کے اتحادِ کامل سے نمو پاتا ہے۔ نہ کہ وہ پہلے سے کہیں موجود رہتا ہے۔ تبھی تو ہمارے شعرا دستِ قاتل کی اداکاری کی بھی داد دیتے رہے ہیں۔ ع: نظر لگے نہ کہیں ان کے دستِ بازو کو۔ پھر بھی وہی فرماتے ہیں کہ یہ دل بہلانے کا اچھا فن ہے۔ شاید اس لیے کہ ہمارا یہ فن ان کے زمانے میں زندگی کے مقاصد سے اپنا رشتہ توڑ رہا تھا۔ لیکن ہم ان کی یہ بات اس دور کی داستان کے بارے میں کیوں کر سچ مانیں، جب کہ ہمارے فن اور ہماری زندگی کے مقاصد کے درمیان ایک گہرا رشتہ تھا۔ میں نے قصہ چہار درویش کو اسی نقطۂ نظر اور اسی زمانے کے پس منظر میں دیکھا ہے، لیکن اس سے اس حقیقت پر پردہ نہیں پڑتا ہے کہ غالب کے زمانے سے، بلکہ یوں کہنا چاہیے کہ جب سے سر سیّد احمد خاں نے سوپر نیچرل کو نیچرل کے میدان سے خارج کر دیا، داستان گوئی جس میں سوپر نیچر کا ذکر لازمی طور سے ہوتا، ہمارے لیے صرف دل بہلانے کا ایک فن رہ گیا تھا اور یہ کوئی ایسی چیز نہیں ہے جس کے لیے ہم معذرت خواہ ہوں۔ زندگی کے ارتقائی تغیرات میں نہ صرف زندگی کے مقاصد بدلتے رہتے ہیں بلکہ حصول مقاصد کے ذرائع بھی بدلتے رہتے ہیں۔ سرسید کے نیچری عہد میں داستانوں نے ناول اور مختصر کہانیوں کے لیے جگہ خالی کی، جن میں اب ہم نیچرل دنیا کی باتیں کرتے ہیں۔ لیکن اس سے داستانوں سے لطف اندوز ہونے کی ہماری صلاحیت کم نہیں ہوئی ہے بلکہ اس کے برعکس کچھ زیادہ بڑھ رہی ہے۔ کیونکہ اب ہم ان داستانوں کی جذباتی اور داخلی گرفت سے آزاد ہو گئے ہیں۔ آج ان کا تجزیہ ہم خارجی انداز سے کرنے پر زیادہ قادر ہیں اور جس طرح کہ ایک بالغ آدمی اپنے بچپن کے تجربوں کے اعادے سے محظوظ اور مستفید دونوں ہی ہوتا ہے، اسی طرح اس عہد کا بالغ آدمی بھی، ان داستانوں کے مطالعے سے محظوظ اور مستفید دونوں ہی ہو سکتا ہے۔ وہ اپنے طریقِ فکر کی بدلتی ہوئی صورت کو دیکھ کر ازمنہ قدیم کے طریقِ فکر کو سمجھنے پر زیادہ سے زیادہ قادر ہو سکتا ہے اور اس طرح انسانی نفسیات کے مطالعے میں زیادہ گہرائی اور بصیرت حاصل کر سکتا ہے۔ (اردو کے ترقی پسند نقاد اور محقق ممتاز حسین کے مضمون سے اقتباسات)",entertainment
82,حسن کا وجود اور اس کی اثر آفرینی,https://urdu.arynews.tv/philosophy-of-beauty-and-art/,"مارکس اور اس کے ہم خیالوں کا یہ تصور بہت صحیح ہے کہ ایک خارجی دنیا کی عملی تشکیل و تخلیق، ایک غیرنامیاتی بے جان عالمِ عناصر کو حسبِ مراد صورت دینا اور اس میں نئی زندگی پیدا کرنا اس بات کا ثبوت ہے کہ انسان نوعِ حیوانی کا ایک ذی ارادہ ارتقائی رکن ہے۔ وہ (انسان) حیوانات میں ایک ایسی مخلوق ہے جس کی تخیل یہ ہے کہ تمام بنی نوع انسان کے ساتھ ویسا ہی برتاؤ کیا جائے جیسا کہ خود اپنی ذات کے ساتھ اور اپنی ضرورتوں کی طرح اپنے تمام ہم جنسوں کی ضرورتوں کا رفیقانہ احساس رکھا جائے۔ یہ شرف کسی اور مخلوق کو حاصل نہیں اور اگر انسان کو اشرف المخلوقات کہا جا سکتا ہے تو اسی بنا پر دنیا میں اور بہت سے جانور ہیں، مثلا شہد کی مکھیاں، مٹے، دیمک اور بھڑ اور چڑیوں میں بیا وغیرہ جو کافی تخلیقی یا تعمیری قابلیت اپنے اندر رکھتے ہیں اور ضرورت کے وقت بے ساختہ اس سے کام لیتے ہیں۔ وہ چھتے، اور گھونسلے ایسی فن کارانہ خوش اسلوبی کے ساتھ بناتے ہیں کہ انسان ان کی نقل بھی نہیں اتار سکتا۔ لیکن یہ ادنی درجے کے جانور جو کچھ کرتے ہیں اپنی ذاتی یا زیادہ سے زیادہ اپنی اولاد کی فوری ضرورتوں کو رفع کرنے کے لئے کرتے ہیں۔ ان کی کوششیں یک طرفہ ہوتی ہیں۔ انسان کے مساعی اجتماعی قدر لیے ہوئے ہوتے ہیں۔ حیوانات جو کچھ کرتے ہیں، اپنی قدرتی جسمانی ضرورتوں کے تقاضوں سے مجبور ہو کر کرتے ہیں اور انسان یعنی مہذب انسان اپنی جسمانی ضرورتوں سے آزاد ہو کر تخلیقی فن کی طرف متوجہ ہوتا ہے۔ وہ اپنی بہترین تخلیق اس وقت کر سکتا ہے جب کہ اس کی ادنی حیوانی ضرورتیں آسودہ ہو چکی ہوں اور وہ ان کے ترددات سے فراغت پا چکا ہو، غیرانسانی مخلوقات اپنی اپنی ذاتوں میں کھوئی ہوئی ہیں۔ وہ زیادہ سے زیادہ اپنے کو پھر سے پیدا کرسکتی ہیں اور انسان سائرِ کائنات کو پھر سے پیدا کر سکتا ہے۔ دوسرے جانوروں کی تخلیقی کوششیں ان کی جسمانی خواہشوں اور ضرورتوں سے براہِ راست متعلق ہوتی ہیں، یعنی وہ اپنے فطری مطالبات کے غلام ہوتے ہیں، برخلاف اس کے انسان اپنی تخلیقات کا پورے احساس و فکر اور مکمل آزادی کے ساتھ سامنا کر سکتا ہے اور ان پر نگاہِ بازگشت ڈال سکتا ہے جو خود اپنی جگہ ایک نئی تخلیقی حرکت ہے۔ جانور صرف اپنی نوع کی ضرورت کو اپنی تخلیقات کا پیمانہ بناتے ہیں، انسان ہر نوع کی ضرورت کے مطابق اور ہر وقت ہر موقع پر موضوع کے اعتبار سے نئے پیمانے مہیا یا ایجاد کر سکتا ہے۔ دوسرے حیوانات کی فنی تخلیق میں جو حسن ملتا ہے وہ اضطراری طور پر اس کی ترکیب میں داخل ہوتا ہے۔ انسان کو اس حسن کا نہ صرف شعور بلکہ درک بھی ہوتا ہے اور وہ اپنے ارادے اور اپنی قوت سے اس حسن کو اور زیادہ حسین و جمیل بنا سکتا ہے۔ انسان کی فن کاری نہ صرف ایک مفروضۂ حسن کا اظہار ہوتی ہے بلکہ حسن کے اندرونی ناموس کے مطابق خوب سے خوب تر کی جستجو اور اسے پانے کا نام انسانی لغت میں فن کاری ہے۔ حسن کے وجود اور اس کی اثر آفرینی سے آج تک کوئی انکار نہیں کر سکا ہے۔ لیکن یہ حسن ہے کیا؟ اس سوال نے بڑے بڑے اہل فکر و بصیرت کو حیران رکھا ہے۔ شہرۂ آفاق سائنس داں اور نظریۂ ارتقا کا مبلغ ڈارون مور کی دُم کا راز نہ سمجھ سکا۔ مور کی دم پر اس قرینے کے ساتھ گل کاریاں ہوتی ہیں؟ اس سوال نے ڈارون کی عقل کو چکر میں ڈال رکھا تھا، وہ زندگی کے ہر مظہر کو جہدُالبقا، قدرتی انتخاب اور بقائے اصلح کی روشنی میں سمجھنا چاہتا تھا لیکن محض حیاتیاتی مقصد کے ماتحت حسن یعنی قرینہ یا آہنگ کی تاویل نہیں کی جا سکتی۔ مور کی دُم میں اس توازن اور تناسب کے ساتھ خطوط و الوان کا التزام نہ ہوتا تو بھی حیاتیاتی غرض یعنی نسل کی افزائش اور اس کی بقا کا مقصد تو پوراہی ہوتا رہتا۔ قدرت نے اپنے تخلیقی نظام میں یہ جمالیاتی اسلوب کیوں ملحوظ رکھا؟ اس کا جواب ہمارے پاس نہیں ہے تاوقتیکہ ہم یہ نہ تسلیم کر لیں کہ قدرت کے اندر وہ آہنگ طبیعی طور پر موجود ہے جسے ہم حسن کہتے ہیں۔ نہ صرف انسان بلکہ حیوانی اور نباتاتی اور بہ ظاہر بے جان جماداتی دنیا بھی ایک جمالیاتی رخ رکھتی ہے۔ جہاں کہیں بھی زندگی کی قوت ہے وہاں یہ حسن بھی موجود ہے اور زندگی کی بقا اور فروغ کا ضامن ہے۔ متقدمین سے لے کر آج تک لوگ حسن کو بلاوجہ ایک غیر ارضی چیز سمجھتے رہے ہیں اور جو چیز کہ سر بسر انسانی دنیا کی پیداوار ہے اس کو خواہ مخواہ ایک دیو لوک سے منسوب کرتے رہے ہیں۔ اس ماورائیت نے حسن کو ایک سدیمی (Nebulous) شکل بنا کر رکھ دیا ہے۔ افلاطون نے حقیقت، خیر اور حسن کی سہ گانہ تقسیم کر کے ایک عرصہ تک دنیا کو مبہوت رکھا، لیکن وہ خود بڑی الجھن میں تھا۔ اگر ہم غور سے مطالعہ کریں تو اس کے بیان سے زیادہ اس کے بعض وقت کے سکوت سے پتہ چلتا ہے کہ وہ اپنے نظریۂ تصورات کی وجہ سے اپنے نظامِ فکر میں بہت سے تناقصات محسوس کرتا ہے۔ حسن کے بارے میں بھی اس کو اپنی عدم وضاحت کا احساس تھا۔ اس نے عالمِ مثال یا عالمِ تصورات میں پناہ لے رکھی تھی۔ اس عالمِ اجسام سے باہر ایک عالم ہے، جہاں ہر شے کا ایک ازلی تصور یا نمونہ موجود ہے۔ عالم موجودات کی ہر شے اپنے تصور کی ایک ناقص نقل ہوتی ہے۔ پھر ان تصورات سے بلند اور سب پر احاطہ کئے ہوئے تصورات کا تصور، یا تصورِ اعلیٰ ہے۔ حسن اور خیر اور حقیقت اس تصور اعلیٰ کے تین مختلف رخ ہیں جو عالم اجسام میں الگ پائے جاتے ہیں۔ افلاطون کے انداز سے معلوم ہوتا ہے کہ وہ اپنے مرشد سقراط کی طرح حسن کو حقیقت اور خیر کے ماتحت تصور کرتا تھا۔ اس جگہ ایک بات یاد رکھنے کے قابل ہے۔ ہم سقراط اور افلاطون اور ان کے متبعین کے نظریہ تصورات سے آج ہرگز اتفاق نہیں کر سکتے۔ لیکن ان لوگوں کے بعض متفرق اقوال ایسے ہیں جو حقیقت کے راستے کی طرف اشارہ کرتے ہیں اور جنہیں آج بھی ہم تسلیم کئے بغیر نہیں رہ سکتے، مثلاً حسن کے بارے میں سقراط کے دو اقوال ہیں۔ ایک تو یہ ہے کہ حسن وہ چیز ہے جو لوگوں کو اچھی طرح معلوم ہو، دوسرا یہ ہے کہ حسن اس چیز کا نام ہے جو کسی غرض کو پورا کرے اور غرض سے مراد عملی مفاد ہے۔ آج ہم حیرت کر سکتے ہیں کہ جس مفکر نے حیات اور کائنات کے سارے نظام کی بنیاد مادی اور عملی دنیا سے الگ تصورات پر رکھی ہو وہ حسن کا ایسا افادی نظریہ کیسے پیش کر سکا۔ بعد کے اشراقیوں اور صوفیوں نے اسی تصور یا عالمِ مثال کے نظریہ کو اور زیادہ وسعت دی اور ہر ترقی یافتہ زبان کے بڑے بڑے شاعروں اور مفکروں نے اس سرابی بنیاد پر رنگ برنگ کی نازک اور دل پذیر عمارتیں تیار کیں اور ان لوگوں نے لافانی حسن، ازلی حسن، لاہوتی حسن، حسن مطلق، حسن حقیقی وغیرہ جیسے بت تراشے جن کے آگے سر جھکانے والوں کی آج بھی کمی نہیں۔ کیٹس نے حسن کو حقیقت اور حقیقت کو حسن بتایا اور اسی کے اظہار کو شاعری کہا۔ بیدل بھی حسنِ حقیقت کے قائل ہیں یعنی حسن اور حقیقت کو ایک سمجھتے ہیں اور ہر وقت اور ہر جگہ اسے سامنے موجود مانتے ہیں اور کہتے ہیں کہ اس کی جستجو نہ کرنا ہی اس کو پانا ہے۔ حسن کے اس پراسرار تصور نے فکر و احساس کی دنیا میں بڑی بڑی نزاکتیں پیدا کیں اور اس کی بدولت شاعری اور دوسرے فنونِ لطیفہ کے ایسے ناقابلِ فراموش کارنامے وجود میں آئے جن کی تواریخی قدر ہمیشہ مسلّم رہے گی۔ (معروف ادیب، نقاد اور مترجم مجنوں گورکھپوری کے مضمون حسن اور فن کاری سے اقتباسات)",entertainment
83,’منٹو طبعی موت نہیں مرا!‘,https://urdu.arynews.tv/manto-and-hameed-akhter/,"منٹو کی موت ایک بڑا سانحہ تھی۔ کئی لکھنے والے دل برداشتہ ہوئے تھے۔ ایک تعزیتی جلسے میں حمید اختر نے کہا تھا، ’وہ طبعی موت نہیں مرا۔ اسے مار ڈالا گیا ہے۔ اسے مارنے والوں میں سب سے زیادہ ہاتھ اسے کے دوستوں کا ہے۔ اچھے اور برے دونوں قسم کے دوستوں کا۔ برے دوستوں نے اس کی کمزوریوں سے فائدہ اٹھایا اور اس کی دشمنی کے لیے اس کے ساتھ مل کر اسے برباد کرتے رہے اور اچھے دوستوں نے اس سے کنارہ کشی اختیار کر کے اسے مار ڈالا ہے۔‘ (منٹو زندہ ہے، از حمید اختر) سب جانتے ہیں کہ منٹو کی ناگہانی موت کے لیے شراب ذمے دار ہے۔ لیکن اس کے دوست حمید اختر کا خیال کچھ اور تھا۔ ’اس کی زندگی میں جہاں محرومیاں ہی محرومیاں ہیں۔ آسائش کی محرومیاں، محبت کی محرومیاں، محبوبہ کی محرومی، اچھے مکان کی محرومی اور ضروریات زندگی سے محرومی، کہاں کہاں یہ محرومی راستہ روک کر کھڑی رہتی ہے۔ سنگدل، بے مہر اور ظالمانہ محرومی سے ٹکر مار کر انسان شراب نہیں پیے گا تو کیا کرے گا۔ اب یہ دوسری بات ہے کہ منٹو اور منٹو کی طرح کے دوسرے لاکھوں لوگ اچھی شراب سے بھی محروم رہتے ہیں۔ اس سے کسک اور بڑھتی ہے اور نتیجہ جو ہوتا ہے، وہ ظاہر ہی ہے۔‘ (منٹو زندہ ہے، از حمید اختر)",entertainment
84,غالب کی قرض خواہوں کو تسلیاں اور سفرِ کلکتہ,https://urdu.arynews.tv/kolkatta-mirza-ghalib/,"برصغیر کے عظیم شاعر مرزا اسد اللہ خان غالب ہمہ گیر شخصیت کے حامل تھے، اس دور کے مروجہ علوم پر انھیں مکمل عبور حاصل تھا۔ تاہم ان کی وجہِ شہرت شاعری تھی جو دو صدیاں گزرنے کے بعد بھی کم نہیں ہوئی۔ شعر و ادب کے ساتھ غالب کی شخصیت خصوصاً ان کا شاعرانہ مزاج بھی ہمیشہ لوگوں کی دلچسپی کا مرکز رہا۔ اس شاعرانہ بلکہ شاہانہ مزاج کی بدولت وہ تاحیات زیر بار قرض رہے مگر اپنی روش نہیں بدلی۔ ان کا اپنا کوئی ذریعہ معاش نہیں تھا بس انگریز سرکار سے ملنے والی خاندانی پنشن پر گزارا تھا۔ یہ پنشن غالب کے گھریلو اور ”ذاتی“ اخراجات کے لیے ناکافی تھی۔ لہذا مرزا تا حیات قرض پہ قرض لیتے رہے۔ قرض کی نا دہندگی کی وجہ سے اکثر مقدمات کا سامنا کرنا پڑتا بلکہ قید و بند کے مراحل سے بھی گزرنا پڑا۔ اس دور میں انگریز سرکار کا قانون تھا کہ دیوانی مقدمات میں ملوث ملزمان کو گھر سے باہر اور دن کے وقت ہی حراست میں لے سکتے تھے۔ لہٰذا جب گرفتاری کا خدشہ ہوتا تو ان دنوں غالب دن کے اجالے میں گھر سے باہر نہیں نکلتے تھے۔ اگر کہیں جانا ہوتا تو رات کے وقت جاتے۔ قرض خواہوں کو تسلی دینے اور اپنی آمدنی میں اضافے کی غالب کے پاس ایک ہی امید تھی کہ ان کی پنشن میں اضافہ ہو جائے اور یہ اضافہ بھی ان کی پیدائش کے وقت سے ہو تاکہ انھیں یکمشت ایک خطیر رقم حاصل ہو جائے۔ اس امید پر مرزا نے عمر گزار دی۔ قریباً تیس برس اسی تگ و دو میں گزرے۔ ان گنت درخواستیں دائر کیں جو مقامی افسران سے لے کر گورنر جنرل اور ملکہ برطانیہ تک کو ارسال کی گئیں۔ انگریز افسروں کے روبرو اپنا مقدمہ پیش کرنے کے لیے غالب نے متعدد سفر کیے جس میں کان پور، فیروز پور جھرکا اور فرحت پور شامل ہیں۔ اس سلسلے میں ان کا طویل ترین سفر دہلی سے کلکتے کا تھا اور یہی غالب کی زندگی کا سب سے لمبا سفر تھا۔ تقریباً تین برس پر محیط اس سفر نے غالب کے مشاہدات و تجربات اور علم و فکر میں خاطر خواہ اضافہ کیا۔ اس سے قبل کہ مرزا غالب کے سفر کی روداد بیان کی جائے اس سفر کی وجہ یعنی انھیں ملنے والی پنشن اور ان کے خاندانی پس منظر کا مختصر جائزہ لے لیتے ہیں۔ غالب 1797 ء میں آگرہ میں پیدا ہوئے۔ ابھی چار برس کے تھے کہ ان کے والد مرزا عبداللہ انتقال کر گئے۔ لہذا غالب کے خاندان کے سرپرست ان کے چچا مرزا نصر اللہ بیگ قرار پائے۔ نصر اللہ بیگ مرہٹوں کی فوج میں شامل تھے اور آگرہ کی حفاظت پر مامور تھے۔ جب انگریزوں نے آگرہ حملہ کیا تو نصر اللہ بیگ نے بغیر مزاحمت کے آگرہ انگریزوں کے کمان دار لارڈ لیک کے حوالے کر دیا۔ اس کے بدلے میں انگریزوں نے نصر اللہ بیگ کو آگرہ کے قلعے کا قلعہ دار بنا دیا۔ علاوہ ازیں انھیں جاگیر اور انعام و کرام سے بھی نوازا۔ لیکن یہ انعام و کرام اور جاگیریں تا دیر نصر اللہ بیگ کے کام نہ آئیں اور 1806 ء میں ہاتھی سے گر کر انتقال کر گئے۔ ان کے بیوی بچے پہلے ہی وفات پا چکے تھے۔ جیسا کہ انگریزوں کا دستور تھا کہ وہ اپنے وفاداروں کو نسل در نسل نوازتے تھے، سرکار نے پس ماندگان کے لیے پنشن مقرر کر دی جس کے نگران نصر اللہ بیگ کے سالے نواب احمد بخش قرار پائے۔ ان کے بقول یہ رقم پانچ ہزار روپے سالانہ تھی۔ جس کی تقسیم کچھ یوں ہوئی (1) خواجہ حاجی دو ہزار روپے سالانہ (2) نصر اللہ بیگ کی والدہ اور تین بہنیں ڈیڑھ ہزار روپے سالانہ (3) مرزا غالب اور ان کے بھائی مرزا یوسف ڈیڑھ ہزار روپے سالانہ۔ غالب اس میں سے چھ سو سالانہ بھائی مرزا یوسف کو دیتے تھے۔ جبکہ بقیہ نو میں سے چار سو اپنی زوجہ امراؤ جان کو دینے کا حکم تھا کیونکہ امراؤ جان نواب احمد بخش کی بھتیجی تھی۔ مرزا غالب اور امراؤ جان کا عقد 1810 ء میں ہوا تھا اس وقت غالب کی عمر تیرہ اور امراؤ جان کی دس برس تھی۔ اسی برس غالب آگرہ سے دہلی منتقل ہو گئے۔ دہلی میں وہ کرائے کے مختلف مکانات میں فروکش رہے ان میں سے آخری بلی ماراں والا مکان تھا۔ مرزا غالب نے ہوش سنبھالا تو انھیں علم ہوا کہ ان کے ساتھ زیادتی ہوئی ہے۔ ان کے اعتراضات یہ تھے۔ (اول) پنشن کی اصل رقم پانچ نہیں دس ہزار روپے سالانہ ہے۔ (دوئم) خواجہ حاجی ان کے برائے نام رشتہ دار تھے اس لیے ان کو دی جانے والی رقم غالب اور ان کے بھائی کو ملنی چاہیے۔ مرزا غالب نے جب یہ معاملہ نواب احمد بخش کے سامنے اٹھایا تو بقول غالب انھوں نے پنشن کی رقم دس ہزار تو تسلیم نہیں کی، لیکن خواجہ حاجی کو حصہ دینے کی غلطی تسلیم کی اور وعدہ کیا کہ خواجہ حاجی کے انتقال کے بعد ان کا حصہ غالب اور ان کے بھائی کو ملے گا۔ لیکن 1823 ء میں خواجہ حاجی کے انتقال کے بعد یہ رقم ان کے بیٹوں کو ملنے لگی۔ یہیں سے غالب کی شکایت میں شدت پیدا ہوئی۔ انھوں نے اس نا انصافی پر آواز اٹھائی لیکن کہیں شنوائی نہیں ہوئی۔ نواب احمد بخش سے مایوس ہو کر غالب نے دلی میں تعینات انگریز ریذیڈنٹ سے ملاقات کی کوشش شروع کر دی مگر بوجوہ یہ ملاقات نہ ہو سکی یا احمد بخش نے نہ ہونے دی۔ 1825 ء تک غالب کی مالی حالت انتہائی دگرگوں ہو چکی تھی۔ وہ ننھیال اور ددھیال کی تمام موروثی جائیداد بیچ کر کھا چکے تھے اس پر مستزاد بیس ہزار روپے کے مقروض ہو چکے تھے۔ اس وقت غالب کی عمر صرف اٹھائیس برس تھی۔ اس سے غالب کی شاہ خرچی کا بھی اندازہ ہوتا ہے۔ آمدنی جتنی بھی ہو ان کا طرز حیات نہیں بدلا۔ ایک مرتبہ متھرا داس مہاجن نے عدم ادائیگی قرض پر غالب پر مقدمہ کر دیا۔ غالب مفتی صدر الدین آزردہ کی عدالت میں پیش ہوئے جو خود اچھے شاعر اور غالب کے مداح تھے۔ انھوں نے غالب سے پوچھا ”مرزا نوشہ یہ آپ اس قدر قرض کیوں لیا کرتے ہیں“ غالب نے برجستہ جواب میں یہ شعر سنایا: قرض کی پیتے تھے مے لیکن سمجھتے تھے کہ ہاںرنگ لاوے گی ہماری فاقہ مستی ایک دن مفتی صدر الدین ہنس پڑے۔ انھوں نے فیصلہ تو مدعی کے حق میں دیا لیکن غالب کا زر ڈگری ایک دوست کی حیثیت سے خود ادا کر دیا۔ مرزا غالب کا بال بال قرضے میں جکڑا تھا مگر اس معاملے میں وہ خوش قسمت بھی تھے کہ کسی نہ کسی سے مزید قرض لے لیتے تھے۔ حالانکہ قرض دینے والوں کو بھی علم تھا کہ اس کی واپسی تقریباً نا ممکن ہے۔ جیسا کہ متھرا داس مہاجن غالب کے گھر قرض کی واپسی کا تقاضا کرنے گئے، الٹا دو ہزار روپے مزید دے کر لوٹے۔ ان معاملات کے باوجود غالب کی شاعری اور ان کی شخصیت کا جادو سر چڑھ کر بولتا تھا۔ حتٰی کہ ان کے مخالفین بھی ان کی شاعری کے معترف تھے۔ ویسے بھی وہ فن شاعری کی قدرو منزلت کا دور تھا۔ مشاعروں میں ہزاروں کا مجمع ہوتا۔ جہاں چار پڑھے لکھے افراد جمع ہوتے شعر و شاعری کا تذکرہ لازمی ہوتا۔ غالب کی شاعری نوجوانی میں ہی سند قبولیت حاصل کر چکی تھی۔ ابھی ان کا دیوان شائع نہیں ہوا تھا کہ ان کے اشعار زبان زد عام ہو چکے تھے۔ کوٹھے کی مغنیہ ہو یا گلی میں پھرتے بنجارے ہر ایک کی زبان پر غالب کے اشعار ہوتے۔ لیکن بدقسمتی سے ہمارے ہاں زندگی شاعری کے بل بوتے نہیں گزرتی، اس کے تقاضے اور بھی ہیں۔ جب دہلی میں شنوائی نہیں ہوئی تو غالب نے کلکتہ جا کر گورنر جنرل سے ملنے کا ارادہ کر لیا۔ اس دور میں ایک شہر سے دوسرے شہر جانے کے لیے بھی ویسی ہی تیاری کرنی پڑتی تھی جیسے پردیس جا رہے ہوں۔ اکتوبر 1826ء میں غالب براستہ کانپور لکھنؤ پہنچے۔ دوران سفر وہ بیمار پڑ گئے وہ بھی ایسے کہ صحت یاب ہوکے نہیں دیتے تھے۔ اگرچہ اس وقت وہ نوجوان تھے مگر انھیں کئی بیماریاں لاحق تھیں۔ اودھ میں مرزا کے قریبی دوست امام بخش ناسخ رہتے تھے ان کی بدولت غالب کا علاج جاری رہا۔ ان دنوں اودھ پایہ تخت دہلی سے آزاد ایک خود مختار ریاست تھی۔ غازی الدین حیدر اس کے بادشاہ تھے معتمد الدولہ آغا میر وزیر اعظم تھے۔ آغا میر شعر و شاعری کے قدردان تھے اور شعرا کی سرپرستی کرتے رہتے تھے۔ انھوں نے غالب سے ملنے خواہش ظاہر کی۔ غالب کو خلعت اور انعام کرام ملنے کی امید پیدا ہوئی۔ انھوں نے اپنے دوست امام بخش ناسخ کے مشورے پر آغا میر کے لیے ایک سو دس اشعار پر مشتمل قصیدہ لکھا۔ مگر اپنی افتادِ طبع کے مطابق تین شرائط بھی رکھ دیں۔ پہلی شرط یہ کہ معتمد الدولہ کھڑے ہو کر ان کا استقبال کریں گے۔ دوسری شرط، ان سے معانقہ کریں گے اور تیسری شرط، غالب کو نذر پیش کرنے سے معافی دی جائے۔ ان کے پاس دینے کے لیے کچھ تھا بھی نہیں۔ وزیر اعظم نے غالب کی شرائط ماننے سے انکار کر دیا اور غالب نے ملاقات سے معذرت کر لی۔ غریب الوطنی اور مالی مجبوریوں کے باوجود حاکم وقت کے آگے ایسی شرائط رکھنا اور پھر ملنے سے انکار کرنا، بظاہر نادانی لگتی ہے مگر وہ غالب تھے۔ ایسے لوگ دماغ سے نہیں دل سے سوچتے ہیں۔ ان کی طبیعت کا غنا انھیں کسی کے آگے سر جھکانے نہیں دیتا۔ انھی کا مشہور شعر ہے۔ بنا کر فقیروں کا ہم بھیس غالبتماشائے اہلِ کرم دیکھتے ہیں شاہ میر غالب کے خلاف ہو گیا اور اس نے انھیں شاہ اودھ سے بھی ملنے نہیں دیا۔ غالب نو ماہ تک لکھنؤ میں مقیم رہے۔ ان کی بیماری میں افاقہ نہیں ہوا۔ مجبوراً اسی حالت میں انھوں نے رخت سفر باندھا اور اکیس جون 1827 ء کو لکھنؤ سے روانہ ہو گئے۔ اس دور کی مشکلات سفر کا اندازہ لگائیے کہ لکھنؤ سے کانپور کے درمیان تقریباً سو کلومیٹر کا فاصلہ پانچ دن میں طے ہوا۔ یہ سفر یکے پر کیا گیا۔ کان پور سے غالب باندہ پہنچے جہاں کے نواب ذوالفقار بہادر علی غالب کے عزیز اور شاگرد تھے۔ انھوں نے غالب کی خوب مدارت کی اور علاج بھی کروایا جس سے انھیں کچھ افاقہ ہوا۔ غالب کلکتہ جانا چاہتے تھے مگر زاد سفر کے نام پر ان کے پاس پھوٹی کوڑی بھی نہیں تھی۔ مناسب موقع پا کر انھوں نے نواب ذوالفقار علی سے دو ہزار روپے قرض مانگ لیا۔ غالب کے بقول انھوں نے براہ راست تو یہ رقم نہیں دی کہ شاید میں واپس نہ کر سکوں لیکن ایک مہاجن سیٹھ امی کرن سے دو ہزار روپے قرض دلوا دیے۔ غالب کا مسئلہ وقتی طور پر حل ہو گیا اور وہ دو ہزار روپے لے کر باندے سے بذریعہ بیل گاڑی روانہ ہو گئے۔ راستے میں انھوں نے ایک گھوڑا خرید لیا۔ جمنا کنارے پہنچے تو کشتی کرائے پر لی اور گھوڑے سمیت اس پر سوار ہو گئے۔ ستائیس نومبر 1827ء وہ الہ آباد پہنچے۔ غالب کا ارادہ یہاں چند ہفتے قیام کرنے کا تھا مگر پہلی ہی شام ایک ادبی تقریب میں ان کی مولوی امام شہید سے تلخ کلامی ہو گئی۔ مولوی شہید، قتیل کے شاگرد تھے جس سے غالب شدید متنفر تھے۔ اس واقعہ سے غالب اتنے دل برداشتہ ہوئے کہ اگلے ہی روز بنارس روانہ ہو گئے۔ اپنے خطوط میں غالب نے الہ آباد کے باسیوں کو آداب محفل سے نا آشنا اور اجڈ قرار دیا۔ انھیں یہ شہر، شہر نہیں ویرانہ لگا۔ آگے کا سفر بھی غالب نے جمنا کی لہروں پر ڈولتی کشتی میں کیا اور وہ بنارس پہنچ گئے۔ بنارس شہر غالب کو خوب بھایا۔ جمنا کے کنارے بسا یہ شہر، اس کے سر سبز نظارے، صبح دم مندروں کی گھنٹیوں کی صدا، سر شام جمنا کے پانیوں کو چھوتی ہوا اور اس کا غارت ایماں حسن غالب کے دل میں گھر کر گیا۔ ان کا دل چاہا کہ ہمیشہ کے لیے اس شہر میں بس جائیں۔ حالانکہ دیگر شہروں کی نسبت بنارس میں ان کا کوئی قریبی دوست نہیں تھا۔ ان کا مزاج بھی ایسا نہیں تھا کہ احباب کے بغیر تنہا خوش رہیں۔ آثار سے لگتا ہے کہ کسی غارت گر کے عشق نے غالب کے قدم روک دیے تھے۔ دوسرا یہ معجزہ بھی ہوا کہ اس شہر کی آب و ہوا غالب کو راس آئی اور ان کی صحت بحال ہو گئی۔ بہرحال انھوں نے چار ہفتے بنارس میں قیام کیا۔ غالب جہاں جہاں قیام کرتے رہے وہاں کے احباب سے سفارشی خطوط بھی لکھوا کر ساتھ رکھتے رہے تاکہ کلکتہ جا کر انھیں استعمال کر سکیں۔ جیسے باندہ کے سول جج نواب محمد علی خان غالب کے دوست بن گئے تھے انھوں نے کلکتے کے ایک معزز نواب اکبر علی خان کے نام رقعہ لکھ دیا۔ دہلی سے کلکتہ کا ایک ہزار میل کا یہ سفر غالب نے 17 ماہ میں طے کیا۔ یوں تو یہ سفر حصول پنشن کی غرض سے تھا مگر مرزا غالب نے اسے سیاحتی، تفریحی اور تہذیبی سفر بھی بنا دیا۔ جس شہر میں جاتے وہاں طویل قیام کرتے، ادبی اور سماجی حلقوں سے رابطے ہوتے اور شعر و شاعری کے جھنڈے گاڑ کر داد و تحسین وصول کرتے۔ اگرچہ زاد سفر قرض لے کر نکلے تھے مگر کہیں تنگ چشمی سے کام نہیں لیا اور دریا دلی سے خرچ کرتے رہے۔ نتیجہ یہ نکلا کہ جو دو ہزار روپے باندہ سے قرض لے کر نکلے تھے کلکتہ پہنچنے تک اس میں سے چھ صد روپے باقی بچے تھے۔ حالانکہ اس دور میں روپے کی قدر اتنی تھی کہ کلکتہ پہنچ کر انھوں نے جو مکان کرائے پر لیا اس کا ماہانہ کرایہ چھ روپے تھا۔ مکان خاصا بڑا تھا اور اس میں گھوڑا رکھنے کی بھی گنجائش تھی۔ کلکتہ میں ابتدا ہی میں غالب کو اس وقت مایوسی کا سامنا کرنا پڑا جب وہ باندے کے نواب محمد علی خان کا تعارفی خط لے کر اور کشتی کرائے پر لے کر نواب اکبر علی خان کے گھر پہنچے جو کلکتہ کے مضافاتی علاقے بگلی میں واقع تھا۔ انھیں معلوم ہوا تھا کہ نواب اکبر علی خان کے انگریز کلکٹر سے دوستانہ روابط ہیں۔ مگر جب غالب گئے تو نواب صاحب نے بتایا کہ کلکٹر صاحب سے ان کے تعلقات اب کشیدہ ہو چکے ہیں اور وہ کسی قسم کی مدد کرنے سے قاصر ہیں۔ اودھ حکومت کے سفیر منشی عاشق علی سے غالب کو کافی امید تھی اور ان کے نام بھی سفارشی خط لکھو اکر لائے تھے۔ مگر شومئی قسمت سے غالب کے پہنچنے تک منشی عاشق علی کو لکھنؤ واپس بلا لیا گیا۔ گویا ہر جانب مایوسی اور ناکامی کا سامنا تھا۔ جہاں تک ادبی پذیرائی کا تعلق ہے کلکتہ میں بھی غالب کے پرستار موجود تھے مگر ان کی تعداد مٹھی بھر تھی۔ اس کی ایک وجہ تو دہلی سے دوری اور رسل و رسائل کی کمی تھی۔ ویسے بھی یہاں بنگالی زبان بولی جاتی تھی اور اردو کا چلن عام نہیں تھا۔ دوسری وجہ مرزا محمد حسین قتیل (1759۔ 1818) کی مقبولیت تھی۔ مرزا قتیل اپنے عہد کے ممتاز فارسی داں تھے اور فارسی میں ہی شاعری کرتے تھے۔ انھوں نے فارسی قواعد کی چند کتب لکھی تھیں جن میں چہار شربت اور نہر الفصاحت مشہور ہیں۔ اگرچہ ان کا تعلق لکھنؤ سے تھا مگر وہ کلکتہ میں بھی خاصے مقبول تھے۔ جب غالب کلکتہ گئے تو ان کا انتقال ہوئے دس برس گزر چکے تھے لیکن ان کی مقبولیت برقرار تھی۔ دوسری جانب غالب بزعم خود اپنے دور کے سب سے بڑے فارسی دان تھے اور اپنے مقابل کسی کو اہمیت نہیں دیتے تھے۔ یہ تو سب جانتے ہیں کہ جو غالب کے دل میں ہوتا تھا اسے زبان پر لانے میں ہچکچاہٹ محسوس نہیں کرتے تھے۔ لہذا قتیل سے ان کی نفرت پوشیدہ نہ رہ سکی۔ دوسری جانب قتیل کے شیدائیوں اور چاہنے والوں کی بڑی تعداد کلکتہ میں تھی۔ وہ موقع کی تلاش میں تھے۔ ایک مشاعرے میں غالب نے فارسی اشعار سنائے تو ایک شخص کھڑا ہو گیا اور اعتراض اٹھا دیا کہ اس میں قواعد گرائمر کی غلطی ہے۔ بس پھر کیا تھا غالب کے خلاف شور مچ گیا اور محفل درہم برہم ہو گئی۔ اگلے دن پورے شہر میں اس واقعے کا چرچا تھا۔ غالب کو یہ بھی فکر تھی کہ میں تو واپس دلّی چلا جاؤں گا مگر اس شہر کے لوگ کہیں گے کہ ایک شر پسند اور فسادی شخص آیا تھا فساد برپا کر کے چلا گیا۔ لہذا انھوں نے تحریری معذرت کی اور قتیل کی کچھ توصیف بھی کی۔ بہرحال مرزا غالب کو کلکتے میں وہ پذیرائی حاصل نہ ہو سکی جس کے وہ مستحق تھے۔ اب اسی کلکتے میں اس گلی کا نام غالب سے موسوم ہے جس میں ان کا قیام تھا جس طرح دہلی میں غالب میوزیم اور غالب اکیڈمی موجود ہیں۔ لیکن جانے والے کو اب کیا فائدہ۔ حیات انسانی کے دیگر بے شمار موضوعات کے ساتھ اس موضوع پر بھی غالب کا شعر موجود ہے۔ : کی مرے قتل کے بعد اس نے جفا سے توبہہائے اس زود پشیماں کا پشیماں ہونا کلکتے میں غالب کے مخالفین میں مرزا افضل بیگ نمایاں تھے۔ وہ حاجی جان کے بیٹوں کے ماموں اور ان کے وکیل تھے۔ خاندان مغلیہ کا شاہی وکیل ہونے کے وجہ سے انگریز سرکار سے ان کے قریبی روابط تھے۔ مرزا افضل بیگ نے سرکاری حلقوں اور عوام الناس میں غالب کے خلاف خوب زہر بھرا۔ انھوں نے ہی یہ مشہور کیا تھا کہ غالب قتیل کو برا بھلا کہتے ہیں۔ غالب کو ملحد اور زندیق مشہور کر دیا گیا اور یہ کہ وہ بار بار نام بدلتے رہتے ہیں۔ مجبوراً نام کے معاملے میں غالب کو تحریری صفائی دینی پڑی۔ یوں غالب کے خلاف ہر جانب محاذ کھڑا کیا گیا۔ مارچ 1828ء میں گورنر جنرل کا دربار لگنا تھا۔ درخواست کی جانچ پڑتال اور اس کا انگریزی ترجمہ کرنے کی ذمہ داری William Frazer کی تھی۔ غالب نے اپنی درخواست میں تین استدعا کی تھیں (1) حکومت نصر اللہ بیگ کے ورثا کا تعین خود کرے اور ہر وارث کو الگ پنشن دی جائے (2) دوئم یہ کہ جو رقم نواب احمد بخش نے حکومت سے لی اور ورثا میں تقسیم نہیں کی وہ اس کی جائیداد ضبط کر کے وصول کی جائے اور ورثا میں تقسیم کی جائے (3) آئندہ پنشن براہ راست سرکار کے خزانے سے ادا کی جائے۔ درخواست داخل کرنے کے لیے غالب ولیم فریزر سے ملاقات کے لیے گئے تو انھیں اپنے مقام و مرتبے کا بھی احساس تھا مگر وہ مطمئن لوٹے کیونکہ ولیم فریزر نے کھڑے ہو کر ان کا سلام قبول کیا اور عطر اور پان سے ان کی تواضع کی۔ ولیم فریزر نے یہ بھی بتایا کہ درخواست دہلی ریذیڈنٹ ایڈیٹر کے توسط سے پیش کرنی چاہیے تھی۔ تاہم اس نے درخواست گورنر کے سامنے پیش کرنے کی منظوری دے دی۔ گورنر جنرل نے اس دن دس درخواستیں نمٹانی تھیں۔ غالب کا ان میں آخری اور دسواں نمبر تھا۔ افضل بیگ وکیل نے جوابی دعویٰ پیش کیا اور غالب پر دروغ گوئی اور مکاری کا الزام عائد کیا کہ موقع کی مناسبت سے یہ شخص اپنا نام بدلتا رہتا ہے کبھی نوشہ، کبھی اسد، کبھی غالب اور کبھی نام کے ساتھ بیگ اور خان بھی لکھتا ہے۔ گویا غالب کی افتاد طبع کو ان کی دھوکا دہی اور نوسر بازی کا نام دے دیا گیا۔ گورنر جنرل نے غالب کی درخواست یہ کہہ کر مسترد کردی کہ اسے دہلی کے ریذیڈنٹ ایڈیٹر کے توسط سے آنا چاہیے تھا۔ یہ غالب کے لیے بہت بڑا دھچکا تھا۔ وہ سالوں سے جو بھاگ دوڑ کر رہے تھے اور تین برسوں سے گھر سے بے گھر مسافر بنے ہوئے تھے، وہ ساری محنت اکارت گئی تھی۔ انھیں بے نیل مرام واپس لوٹنا پڑا۔ پنشن تو بحال نہ ہوئی مگر دلّی واپس جانے کے لیے غالب کو ڈیڑھ ہزار روپوں کی ضرورت تھی۔ گھوڑا وہ پہلے ہی ڈیڑھ سو روپے میں فروخت کرچکے تھے۔ باندے والے دوست محمد علی خان دو مرتبہ دو دو سو روپے بھجوا چکے تھے۔ آگرہ سے والدہ نے 475 روپے بھجوائے۔ غالب نے کلکتہ کے ایک بڑے مہاجن راؤ شیو رام سے بھی ملاقاتیں کیں۔ یہ معلوم نہیں ہو سکا کہ انھیں کتنا قرض ملا۔ کلکتہ جانے کا کوئی فائدہ نہیں ہوا الٹا قرض کا بوجھ مزید بڑھ گیا۔ غالب کو یہ بھی فکر تھی اب قرض خواہوں کا سامنا کیسے کریں گے۔ وہ اس لیے بھی دلّی جلد لوٹنا چاہتے تھے کہ گورنر جنرل دلّی کے دورے پر آرہے تھے۔ غالب ان سے پہلے پہنچ کر اپنی درخواست ریذیڈنٹ کے ایڈیٹر کے توسط سے انھیں پیش کرنا چاہتے تھے۔ وہ 20 اگست 1829ء کو کلکتہ سے روانہ ہو کر 8 نومبر 1829ء کو دہلی پہنچے۔ ستم ظریفی دیکھیے کہ دہلی پہنچ کر انھیں علم ہوا کہ گورنر جنرل نے بنارس پہنچ کر اپنا ارادہ بدل دیا اور دلی آنے کے بجائے کلکتہ واپس لوٹ گئے۔ 1835ء میں نواب شمس الدین کو ولیم فریزر کے قتل کی سزا میں پھانسی ہو گئی اور ان کی جائیداد ضبط ہو گئی۔ موقع غنیمت جان کر غالب نے آگرہ پریزیڈنسی میں ایک اور درخواست بھجوائی کہ مرزا نصر اللہ بیگ کا وارث ہونے کی حیثیت سے اس جائیداد کا ایک حصہ انھیں ملنا چاہیے تاکہ وہ قرض سے نجات پا سکیں۔ گورنر جنرل نے یہ درخواست بھی رد کردی اور یہ فائل ہمیشہ کے لیے بند کر دی۔ ہر طرف سے مایوس ہو کر غالب نے گورنر جنرل کے توسط سے ہی ایک درخواست لندن میں ملکہ وکٹوریہ کو بھیجی جس کا جواب کبھی نہیں آیا۔ مرزا غالب نے 1823ء سے 1860ء تک تقریباً 37 برس تک پنشن میں اضافے کے لیے مسلسل جدوجہد کی مگر انھیں کامیابی نصیب نہیں ہوئی۔ ان کا یہ شعر ان پر صادق آتا ہے۔ یہ نہ تھی ہماری قسمت کہ وصال یار ہوتااگر اور جیتے رہتے، یہی انتظار ہوتا (آسٹریلیا میں مقیم افسانہ نگار، کالم نویس اور متعدد کتابوں کے مصنّف طارق مرزا کی تحریر)",entertainment
85,جب گلے پر چھری رکھ دی گئی!,https://urdu.arynews.tv/languages-urdu-hindi/,"ہندوستان میں انگریز راج کے دوران اردو اور ہندی زبان کے جس تنازع نے سَر اٹھایا تھا، وہ برس ہا برس سے مختلف شکلوں میں جاری ہے اور بٹوارے کے بعد اب بھی بھارت میں‌ اردو بولنے اور لکھنے کی مخالفت کی جاتی ہے۔ بدقسمتی سے وہاں زبان کو مذہب سے جوڑ کر پیش کیا گیا ہے اور اردو کی بنیاد پر مسلمانوں کو نشانہ بنایا جاتا ہے۔ یہ حقیقت سب پر عیاں ہے کہ اس وقت انگریزوں کو بھی اس بات کا ادراک تھا کہ اگر کوئی زبان مشترکہ زبان بننے کی صلاحیت رکھتی ہے تو وہ اردو ہے۔ اسی لیے فورٹ ولیم کالج میں نووارد انگریزوں کو اردو کی ابتدائی تعلیم دینے کا سلسلہ شروع کیا گیا مگر اس پر 1867ء میں چند ہندو تنظیموں اور اکابرین نے اردو زبان كی مخالفت شروع كر دی جس نے بعد میں اردو ہندی تنازع کو جنم دیا جو آج تک جاری ہے۔ یہاں ہم اس تناظر میں‌ اردو زبان کلاسیکی طرز کی شاعری اور اپنی شگفتہ اور رواں نثر کے لیے مشہور، متعدد اخبارات اور ادبی رسائل کے مدیر اور فلمی گیت نگار ماہر القادری کا ایک مضمون نقل کررہے ہیں جس سے اردو دشمنی میں بھارتی حکومت کی پالیسیوں اور بعض اقدامات کے علاوہ اس وقت کے ہندو قائدین اور انتہا پسند تنظیموں‌ کے بغض و عناد کا اندازہ کیا جاسکتا ہے۔ ملاحظہ کیجیے۔ دنیا کی تاریخ گواہ ہے کہ کسی فرماں روا کو ہندوستان جیسا بیوقوف اور نا سمجھ ملک حکومت کرنے کے لیے نہیں ملا۔ ناواقفیت اور کور چشمی کی حالت میں، کنوئیں میں گر جانا قابلِ اعتراض فعل نہیں، لیکن سب کچھ دیکھتے اور سمجھتے ہوئے کنوئیں میں گر پڑنا، یقیناً دماغ کی خرابی اور فہم کی کوتاہی کی دلیل ہے۔ ابھی ہندو، مسلمان حقوق کے لیے ایک دوسرے سے لڑ رہے تھے اور یہ گتھی سلجھنے بھی نہ پائی تھی کہ زبان کا اختلاف پیدا ہوگیا۔ جس نے رہے سہے اتحاد کا خاتمہ کر دیا اور ہندو اور مسلمانوں کے درمیان افتراق و انشقاق کی گہری اور وسیع خلیج حائل ہوگئی۔ اگر مدبرین ملک نے مسئلہ کی نزاکت محسوس کرتے ہوئے، زبان کے اس اختلاف کو دور نہ کیا، تو یہ خلیج اور زیادہ وسیع و عمیق ہو جائے گی اور پھر اس کی پایابی کے امکانات شاید باقی نہ رہیں گے۔ مولوی عبدالحق صاحب معتمد انجمن ترقی اردو نے جو بیان شائع کرایا ہے، اس سے معلوم ہوتا ہے کہ برادرانِ وطن نے اس اکھاڑے میں کتنی پھرتی اور چالاکی کے ساتھ پینترے بدلے ہیں اور اردو کو مٹانے کے لیے کس قدر منظم کوشش کی جارہی ہے۔ نوعیتِ مسئلہ اب اس منزل میں پہنچ گئی ہے، جہاں خاموش رہنا گناہ نہیں کفر ہے۔ اردو کے جسم پر جب تک خراشیں پہنچائی جاتی رہیں، ہم خاموش رہے، مگر اب جب کہ گلے پر چھری رکھ دی گئی ہے، زبان فریاد کرنے سے کس طرح رک سکتی ہے؟ ہندو لیڈروں میں تین اصحاب غیرمعمولی اثر و اقتدار رکھتے ہیں۔ مہاتما گاندھی، پنڈت جواہر لال نہرو اور پنڈت مدن موہن مالویہ! ہندوستان کی سیاسی تاریخ گواہ ہے کہ پنڈت مالویہ جی نے ہندو، مسلم اختلاف کی خلیج کو اپنے طرزِ عمل اور روش سے ہمیشہ وسیع کرنے کی کوشش کی ہے۔ اس لیے ہم ان سے قریب قریب مایوس ہیں۔ مہاتما گاندھی سے بہت کچھ امیدیں وابستہ تھیں مگر جب سے مہاتما جی ضمیر کی آواز سننے لگے ہیں، مذہبی تعصب نے ان کے دل و دماغ کو گھیر لیا ہے۔ انہوں نے سیاسیات سے علیحدگی اختیار کرکے، ہریجن تحریک شروع کردی، جو خالص مذہبی تحریک ہے۔ مہاتما جی کو ہندو مسلمان دونوں اعتماد کی نظر سے دیکھتے تھے مگر ان کی عجیب و غریب روش نے اس اعتماد کو زائل کر دیا، جس کے وزن نے ان کو ’’مسٹر‘‘ سے ’’مہاتما‘‘ بنا دیا تھا۔ اس حقیقت کو کون جھٹلاسکتا ہے کہ کئی برس سے مہاتما جی کا وجود ملک کو نقصان پہنچا رہا ہے اور ان کے خیالات مذہبی تعصب کے تنگ دائرہ سے باہر نکل ہی نہیں سکتے۔ خیال تھا کہ کانگریس کے اجلاس کے بعد ہندو مسلمانوں میں اتفاق ہو جائے گا اور مہاتما جی اپنی روش بدل دیں گے مگر انہوں نے روش میں تبدیلی پیدا کرنے کے بجائے، ہندی اردو کا فتنہ کھڑا کردیا، جس نے دو قوموں کو اختلافات کی دلدل میں پھنسا دیا۔ جب مہاتما جی ملک کے خیرخواہ تھے اور ان کے دائرۂ فکر و عمل میں مسلمانوں کے لیے بھی جگہ تھی، اس وقت انہوں نے اردو زبان سیکھی اور اپنے قلم سے مسیح الملک حکیم اجمل خاں مرحوم کو اردو میں خط لکھا مگر آج وہی مہاتما جی اردو سے بیزاری ظاہر فرماتے ہوئے، سنسکرت کے ایسے کٹھن الفاظ استعمال فرما رہے ہیں، جن کو شاید ’’پاننی‘‘ سمجھ سکے تو سمجھ سکے! جو زبان گاندھی جی استعمال کر رہے ہیں وہ اردو کو کھلا چیلنج ہے۔ ان حالات کے تحت مہاتما جی سے بھی ہم مایوس ہی سے ہیں، کیونکہ وہ ارادے کے بہت پکے ہیں، اور ایسا ارادہ، جس کی دیواروں میں تعصب کا سیسہ پگھلایا گیا ہو، اس کو کون جنبش دے سکتا ہے۔پنڈت جواہر لال نہرو ایک معقول اور وسیع القلب رہنما ہیں، جن کا مسلمان بھی اب تک احترام کرتے ہیں لیکن مصیبت یہ ہے کہ پنڈت جی فکر و رائے کی اس آزادی کے باوجود، گاندھی جی سے بے حد متاثر ہیں اور بعض وقت گاندھی جی کے ایک انچھر میں پنڈت جی کچھ سے کچھ ہوجاتے ہیں۔ پنڈت جواہر لال نہرو خود اچھی اردو بولتے ہیں اور ان کی خواتین بھی اردو کے میٹھے بولوں کے لیے مشہور ہیں مگر ہم دیکھ رہے ہیں کہ جواہر لال نہرو کی صاحب زادی کو خاص طور پر ہندی کی تعلیم دی جارہی ہے۔ ہم ہندی کے دشمن نہیں ہیں، اگر کوئی شخص ہندی سیکھتا ہے تو اس میں ہمارا کیا جاتا ہے، مگر پنڈت جواہر لال نہرو کی اس منقلب ذہنیت کا اتا پتا پا کر، شبہ ہوتا ہے کہ کہیں سابرمتی آشرم کے جوگی نے کچھ پڑھ کر پھونک تو نہیں دیا۔ اردو، ہندی کے مسئلہ میں پنڈت جواہر لال نہرو متذبذب سے نظر آتے ہیں اور ایسا معلوم ہوتا ہے کہ اردو سے بظاہر ان کو خاص لگاؤ اور رغبت نہیں رہی۔ لیکن اس تمام افسوس ناک صورتِ حال کے باوجود ہم پنڈت جواہر لال نہرو سے مایوس نہیں ہیں۔ پنڈت جی، ملک کے بہی خواہ ہیں اور جب وہ محسوس کریں گے کہ اس اختلاف کے سبب ملک تباہی کے گڑھے میں جارہا ہے تو وہ ضرور اس کو سنبھالنے کی کوشش کریں گے۔ یہ ہمارا قیاس ہے، خدا کرے یہ قیاس صحیح ثابت ہو۔ ایک طرف اردو کے خلاف مورچہ جما ہوا ہے اور دوسری طرف ہز ایکسیلنسی سر مہاراج کشن پرشاد بہادر یمین السطنت، سر تیجؔ بہادر سپرو، مسٹر اینؔ ہسکر، پنڈت برج موہنؔ دتاتریہ کیفی، رائے بہادر امر ناتھ اٹل، مسٹر سروجنی نائیڈو وغیرہ جیسے بہی خواہانِ اردو بھی موجود ہیں، جو اس مسئلہ میں تعصب سے بالکل الگ تھلگ رہ کر، حق کی حمایت کر رہے ہیں۔ خدا کرے کہ حق کی یہ حمایت بدستور جاری رہے، اور ورغلانے والوں کے حربے کارگر ثابت نہ ہوں۔ کانگریس سے دو باتیںاس کے بعد ہم ہندوستان کی سب سے بڑی نمایندہ اور منظم جماعت کانگریس سے دو دو باتیں کرنا چاہتے ہیں، بشرطیکہ ہماری آواز سنی جائے۔ ہماری آواز یقیناً کمزور ہے مگر کانگریس تو کمزوروں کی حمایت کی دعوے دار ہے، ہم بے سرو سامانی کی حالت میں حق کا نعرہ بلند کر رہے ہیں لیکن سنا ہے کہ کانگریس تو حق پرست بے سرو سامانوں کو ہی اپنے آغوشِ شفقت میں لینے کے لیے بے تاب رہتی ہے۔ اگر یہ دعویٰ صحیح اور درست ہے تو پھر ہم کو یقین رکھنا چاہیے کہ ہماری آواز نہ صرف سنی جائے گی بلکہ اس پر ٹھنڈے دل سے غور بھی کیا جائے گا۔ کانگریس کا نصب العین آزادی ہے اور یہ امر بالکل متحقق اور مسلم ہے کہ ہندو مسلم اتحاد کے بغیر اس مقصد میں کامیابی حاصل نہیں ہوسکتی۔ مسلمانوں نے کانگریس میں شامل ہو کر جو قربانیاں دی ہیں، ان کو کسی طرح بھی فراموش نہیں کیا جاسکتا۔ پشاور کے شہدا مسلمان ہی تھے، جنہوں نے کانگریس کے اصول کی کامیابی کے لیے اپنی چھاتیوں پر گولیاں کھائیں اور خاک و خون میں تڑپ کر جان دے دی۔ ان قربانیوں سے کانگریس کے وقار میں کس قدر اضافہ ہوا، اس کا جواب کانگریس ہی دے گی۔ اسمبلی کے گزشتہ انتخاب میں مسلمانوں نے کانگریس کا بہت کچھ ساتھ دیا مگر اب کانگریس کی روش مشتبہ معلوم ہوتی ہے اور وہ شاید مسلمانوں سے اشتراکِ عمل کرنا نہیں چاہتی۔ کانگریس کے اکثر ہندو لیڈر اردو کے مخالف ہیں اور مسٹر پٹوردھن جیسے لوگ تو اردو کی بنیادیں کھوکھلی کر دینا چاہتے ہیں۔ یہ بالکل ظاہر ہے کہ وہ زبان جس کو کروڑوں انسان بولتے ہیں، جو ہزاروں کتابوں کا سرمایہ رکھتی ہے، کسی طرح مٹائی نہیں جا سکتی۔ اس تخریبی کوشش کا ہاں یہ نتیجہ ضرور برآمد ہوگا کہ ہندو، مسلمانوں کے دل پھٹ جائیں گے اور کانگریس اپنے حصولِ آزادی کے مقصد میں کبھی کامیاب نہ ہوسکے گی۔ اگر میرے پاس اطلاعات صحیح پہنچی ہیں، تو مجھے اس کا اظہار کرتے ہوئے بڑا دکھ ہوتا ہے کہ کانگریس کے اجلاسوں کی کارروائیاں خالص ہندی زبان اور ہندی رسم الخط میں چھپوا کر تقسیم کی گئیں۔ خدا کرے یہ اطلاعات غلط ہوں، لیکن اگر صحیح ہیں تو پھر کانگریس کی اس غیر دانش مندانہ روش پر ماتم کرنا پڑے گا۔ اس کے بعد کانگریس سے یہ عرض کرنا ہے کہ اردو رسم الخط اور اردو کا سرحد، کابل، بلوچستان، کاشغر، لداخ، ایران، عراق، شام، فلسطین، شرق اردن، حجاز، یمن، مصر، جنوبی افریقہ، جاوہ وغیرہ ممالک سے گہرا تعلق ہے اور لسانی اعتبار سے ترکستان سے بھی شناسائی ہے، ان تمام ممالک میں اردو زبان کے بولنے اور سمجھنے والے موجود ہیں۔ اس کے علاوہ ان ممالک میں جہاں فارسی اور عربی بولی جاتی ہے، اردو جاننے والا کسی نہ کسی حدتک اپنا ما فی الضمیر ادا کرسکتا ہے۔ اس اعتبار سے آزاد ہندوستان کروڑوں باشندوں سے اپنے تعلقات آسانی کے ساتھ قائم کرسکے گا اور تجارتی اور سیاسی سہولتیں پیدا ہو جائیں گی۔ کیا کانگریس اردو کو ختم کر کے ان ممالک سے بیگانہ بننا چاہتی ہے جن سے ہمسایگی، قربت اور ایشیائی ثقافت کے باعث تعلقات قائم رکھنا پڑیں گے۔ اردو زبان میں بین الاقوامی شان پیدا ہوگئی ہے، اور دنیا اس کو قبول کرتی جارہی ہے، کانگریس کو تو اردو کے شیوع میں مدد دینی چاہیے تاکہ اردو کے ساتھ ساتھ ہندوستانیوں کے خیالات غیرلوگوں تک پہنچیں اور وہ ہمارا وزن محسوس کریں۔ کانگریس اس حقیقت سے اچھی طرح باخبر ہوگی کہ سول نافرمانی کے زمانے میں جن مقررین نے ملک میں آگ لگائی اور ملک میں بیداری پیدا کی، ان میں سے زیادہ تعداد اردو بولنے والوں کی تھی۔ وہ قوت جو کانگریس کا دست و بازو رہ چکی ہے، کیا کانگریس اس کو بیکارکر دینا چاہتی ہے۔ یہ حقیقت اس نکتہ کی طرف بھی اشارہ کرتی ہے کہ اردو زبان اپنے اندر خطابت کی بڑی گنجایش رکھتی ہے اور اس زبان کے ذریعہ ملک و قوم کی بہت کچھ خدمت کی جاسکتی ہے۔  کیا کانگریس ہمارے اشارات پر غور کرے گی؟ سنسکرت کا تجزیہاس ضروری تمہید کے بعد اب ہم اردو، ہندی کے بنیادی موضوع پر آتے ہیں۔ جس ہندی زبان کے پرچار کی کوششیں کی جارہی ہیں، اس کی اصل سنسکرت اور پراکرت زبان ہے۔ پہلے ہم کو ہندی یا دیوناگری کے ماخذ (سنسکرت) پر نظر ڈالنی چاہیے کہ دنیا میں اس کا کیا درجہ رہا ہے اور اس وقت اس کی کیا حیثیت ہے؟ بھارت ورش کی قدیم تاریخ ہم کو بتاتی ہے کہ بھارت باشیوں نے غیرملکوں سے تعلقات پیدا کرنے کی عام طور پر کوشش نہیں کی۔ بھارت کے رہنے والے اپنے ملک کی چہار دیواری ہی میں امن و اطمینان کے ساتھ زندگی بسر کرتے رہے، اپنے ملک سے باہر جانے کی انہوں نے یا تو ضرورت ہی محسوس نہیں کی اور ضرورت محسوس کی تو وہ وطن کی جدائی شاید گوارا نہ کرسکے۔ یہ تو معاشرتی اور تجارتی نوعیت تھی۔ اب مذہب باقی رہ جاتا ہے۔ مذہب کی تبلیغ کے سلسلہ میں دوسری قوموں اورملکوں سے تعلقات قائم ہو جایا کرتے ہیں مگر ہندوؤں کا قدیم مذہب کسی ایسے شحص کو جو دھرم سماج گھرانے میں پیدا نہیں ہوا، اپنے اندر جذب کرنے سے صاف انکار کردیتا ہے۔ بھارت کے قدیم باشندوں (اہل ہنود) کے اسی طرزِ عمل کا یہ نتیجہ نکلا کہ ہندوستان کے علاوہ دنیا کے کسی خطہ پر نہ تو ہندو دھرم کا سایہ پڑ سکا اور نہ ہندو تہذیب کا کوئی نقش باقی رہ سکا۔ بھارت باشیوں نے اپنے کو دوسرے خطوں سے الگ تھلگ رکھنے کی کوشش کی اور وہ بھارت ورش کے مرغزاروں میں ہی گھوما کیے۔ سنسکرت ان لوگوں کی مادری زبان تھی، لہٰذا ان کی اس اجنبیت اور الگ تھلگ رہنے کا یہ اثر ہوا کہ ان کی زبان میں ’’بین الاقوامی‘‘ استعداد کبھی پیدا نہ ہوسکی اور شاید دنیا کے کسی لٹریچر کی ایک کتاب بھی سنسکرت میں منتقل نہیں ہوئی۔ ہم سنسکرت کے مصنفین کی علوِ خیالی اور جادو نگاری کے منکر نہیں ہیں لیکن ان کا طائرِ خیال ہمالیہ کی چوٹیوں سے آگے نہیں اڑ سکتا اور ان کی جادو نگاری کا چشمہ گنگا، جمنا میں گھل مل کر رہ جاتا ہے۔ اس زمانہ میں سنسکرت شباب پر تھی اور ہندو راجاؤں کے اقبال کا چراغ گنگا، جمنا کی لہروں پر جلتا تھا، اس زمانہ میں ہی جب سنسکرت کو وسعت دے کر ’’بین الاقوامی‘‘ زبان نہیں بنایا گیا، تو اس وقت کیا امید ہوسکتی تھی، جب کہ ان کے اقبال کا چراغ گل ہوچکا تھا۔ اس کے بعد ہندوستان نے بہت سے پلٹے کھائے، سنسکرت نے بھی بہت سے چولے بدلے اور آخر یہ زبان بالکل مردہ ہو گئی۔ جس دریا کا منبع ہی خشک ہوگیا ہو، اس کے بہتے رہنے کی کیا توقع کی جاسکتی ہے۔ جب ہندی زبان کا ماخذ ہی ’’بین الاقوامیت‘‘ پیدا نہ کرسکا اور آخر کار وہ مردہ ہو گیا، تو پھر ہندی زبان سے ہم اس کی توقع کس طرح کرسکتے ہیں کہ وہ اس زمانے میں جب کہ غیرممالک کے تعلقات ہندوستان سے قایم ہو رہے ہیں، افہام و تفہیم، رسل و رسائل اورنامہ و پیام کا ذریعہ بن سکے گی۔ ہندی زبان کی ساخت کچھ اس نوعیت کی ہے کہ اس میں دوسری زبانوں کے لٹریچر منتقل کیے جانے کی صلاحیت ہی نہیں پائی جاتی۔ اس کے ثبوت کے لیے سنسکرت، پراکرت، برج بھاشا اور ہندی کی کتابیں اٹھا کر دیکھو تو معلوم ہو جائے گا کہ دوسری زبانوں کے لٹریچر سے یہ زبانیں یکسر خالی ہیں۔ ہندی میں خود کوئی جان اور وسعت نہیں ہے، اس کو دوسری زبانوں کے لٹریچر کے ترجمہ کے لیے سنسکرت کے الفاظ سے امداد لینا پڑے گی۔ لیکن اس معاملہ میں سنسکرت تو خود تہی مایہ اور کنگال ہے۔ برخلاف اس کے اردو زبان میں، دنیا کی مختلف زبانوں کی سیکڑوں کتابوں کا ترجمہ ہوا ہے اور ہو رہا ہے۔ جب کبھی خاص اصطلاحات کے لیے جدید الفاظ کی ضرورت پڑتی ہے، تو اردو اپنی پشت پر فارسی، عربی کا لامحدود سرمایہ پاتی ہے جو اس کی ضرورت کو پورا کرتا ہے۔ فارسی اور عربی زبان کی ’’بین الاقومیت‘‘ ظاہر ہے، ان ہی زبانوں کے اثر نے اردو میں بھی ’’بین الاقوای استعداد‘‘ پیدا کر دی اور وہ دنیا کے ہر لٹریچر کے ہر مفہوم کو ادا کرسکتی ہے۔ اردو کی مقبولیتاردو زبان میں اس قدر جاذبیت اور دلچسپی ہے کہ دوسرے ممالک کے لوگ جب ہندوستان میں آتے ہیں تو اردو بولتے اور لکھتے ہیں۔ عربوں اورایرانیوں کو چھوڑیے، شاید ہی کوئی ایسا انگریز ملے گا، جس نے ہندی زبان، اور ہندی رسم الخط اختیار کیا ہو، برخلاف اس کے اردو جاننے والے اور اردو لکھنے والے بہت سے انگریز ملیں گے، ایک دو انگریزوں نے تو اردو میں شعر بھی کہا ہے۔ سب جانتے ہیں کہ ملکہ وکٹوریہ آنجہانی نے مولوی عبدالکریم صاحب اکبر آبادی کو اردو زبان سیکھنے کے لیے بلایا تھا۔ یہ اس زمانہ کا قصہ ہے جب کہ اردو لٹریچر کو زیادہ وسعت حاصل نہیں ہوئی تھی مگر زبان کی شیرینی، جامعیت اور بین الاقوامی شان تو اس وقت بھی موجود تھی۔ ہندوستان میں ہندی کے بہت سے اخبار اوررسالے نکلتے تھے لیکن غیر ممالک میں شاید ہی کوئی ہندی رسالہ یا اخبار جاتا ہو، مگر اردو کے بہت سے رسالے اور اخبار، دوسرے ممالک میں جاتے ہیں اور ان کے پڑھنے والوں کی تعداد بہت زیادہ ہے۔ جنوبی افریقہ میں اردو کے مشاعرے ہوتے ہیں اور اردو لٹریچر کی وہاں بہت کچھ مانگ ہے۔ ایک افریقی صاحب نے ڈربن میں ہوٹل قائم کیا ہے، انہوں نے مجھ سے ایک قطعہ اور اردو تحریر کا ایک نمونہ طلب کیا ہے، جسے وہ ہوٹل میں آویزاں کرنا چاہتے ہیں، اس سے معلوم ہوتا ہے کہ افریقہ میں اردو بولنے، سمجھنے اور پڑھنے والوں کی کافی تعداد ہے۔ میں اپنے متعلق اس قسم کی باتیں لکھنے کاعادی نہیں ہوں مگر ضرورت نے مجبور کردیا۔ اردو کی ہمہ گیریاردو کو مٹاکر ہندی کو فروغ دینے کے یہ معنی ہیں کہ کروڑوں انسانوں کے حافظوں سے وہ الفاظ محو کر دیے جائیں جو زبانوں پر چڑھ چکے ہیں اور خیالات میں سما چکے ہیں۔ کیا یہ کوشش کسی طرح بھی تعمیری کہی جاسکتی ہے؟ کسی عمارت کو اسی وقت مسمار کیا جاتا ہے، یا تو وہ کمزور ہوگئی ہو یا زمانے کے حسین ڈیزائنوں کے مقابلہ میں بھدی اور بدشکل ہو، مگر ایک مستحکم اور حسین عمارت کو مسمار کر دینا تو ایک ایسی شدید حماقت ہے، جس پر انسانوں کو نہیں، بندروں کو ہنسی آنی چاہیے۔ مگر ہم یہ بتا دینا چاہتے ہیں کہ یہ کوشش کبھی بارآور نہیں ہوسکتی، کروڑوں انسانوں کی زبان کو مٹا دینا ناممکن ہے۔ ہم ہندی کے پرستاروں کی خدمت میں عرض کرتے ہیں کہ وہ تخریبی کارروائی کرنے سے قبل، دیہات اور قریوں میں جاکر اردو کی ہمہ گیری، جامعیت اور قبولیت کا پہلے اندازہ لگا لیں، اس کے بعد وہ کوئی اقدام کریں۔ ہم یقین کے ساتھ کہتے ہیں کہ وہ دو گھروں کے کھیڑے میں بھی اردو زبان کے میٹھے بولوں کو سنیں گے۔",entertainment
86,شوفر اور ایڈیٹر کا سوٹ,https://urdu.arynews.tv/india-partition-book-passage/,"سعادت حسن منٹو نے تقسیمِ ہند کے موقع پر ہنگامہ آرائی اور مذہب کی بنیاد پر فسادات میں قتل و غارت گری پر کئی افسانے اور مضامین سپردِ‌ قلم کیے ہیں جو زمین پر لکیر کھینچے جانے کے بعد پیدا ہونے والے حالات اور اس وقت کے ہندوؤں، مسلمانوں اور سکھوں کی سوچ کی عکاسی بھی کرتے ہیں۔  یہ لرزہ خیز اور نہایت درد ناک بھی ہیں اور بعض جگہ ان واقعات کی بدولت ایک مضحکہ خیز اور دل چسپ صورتِ حال نے جنم لیا۔ منٹو ایک مضمون میں دو ایسے واقعات بیان کرتے ہیں جو اسی دور میں بلوے اور لڑائی جھگڑوں‌ کے دوران پیش آئے۔ یہ غالباً ہندوستان کے کسی شہر میں پیش آنے والے دو دل چسپ واقعات ہیں۔ منٹو لکھتے ہیں: ایک سڑک پر ایک انگریز اپنی موٹر میں جا رہا تھا۔ چند آدمیوں نے اس کی موٹر روک لی۔ انگریز بہت گھبرایا کہ نہ معلوم یہ سر پھرے لوگ اس کے ساتھ کس قسم کا وحشیانہ سلوک کریں گے، مگر اس کو حیرت ہوئی جب ایک آدمی نے اس سے کہا، ’’دیکھو، اپنے شوفر کو پیچھے بٹھاؤ اور خود اپنی موٹر ڈرائیو کرو۔۔۔ تم نوکر بنو اور اس کو اپنا آقا بناؤ۔‘‘ انگریز چپکے سے اگلی سیٹ پر چلا گیا۔ اس کا شوفر بوکھلایا ہوا پچھلی سیٹ پر بیٹھ گیا۔ بلوہ پسند لوگ اتنی سی بات پر خوش ہو گئے۔ انگریزکی جان میں جان آئی کہ چلو سستے چھوٹ گئے۔ ایک جگہ بمبئی کے ایک اردو فلمی اخبار کے ایڈیٹر صاحب پیدل جا رہے تھے۔ بل وصول کرنے کی خاطر انہوں نے سوٹ ووٹ پہن رکھا تھا۔ ہیٹ بھی لگی تھی۔ ٹائی بھی موجود تھی۔ چند فسادیوں نے انہیں روک کر کہا، ’’یہ ہیٹ اور ٹائی اتار کر ہمارے حوالے کر دو۔‘‘ ایڈیٹر صاحب نے ڈر کے مارے یہ دونوں چیزیں ان کے حوالے کر دیں۔ جو فوراً دہکتے ہوئے الاؤ میں جھونک دی گئیں۔ اس کے بعد ایک نے ایڈیٹر صاحب کا سوٹ دیکھ کر کہا، ’’یہ بھی تو انگریزی ہے، اسے کیا نہیں اتروانا چا ہیے۔‘‘ ایڈیٹر صاحب سٹپٹائے کہ اب کیا ہوگا، چنانچہ انہوں نے بڑی لجاجت کے ساتھ ان لوگوں سے کہا، ’’دیکھو، میرے پاس صرف یہی ایک سوٹ ہے جسے پہن کر میں فلم کمپنیوں میں جاتا ہوں اور مالکوں سے مل کر اشتہار وصول کرتا ہوں۔ تم اسے جلا دو گے تو میں تباہ ہو جاؤں گا۔ میری ساری بزنس برباد ہو جائے گی۔‘‘ ایڈیٹر صاحب کی آنکھوں میں جب ان لوگوں نے آنسو دیکھے تو پتلون اور کوٹ ان کے بدن پر سلامت رہنے دیا۔",entertainment
87,علّامہ اقبال حضرت محبوب الہیٰ کے مزار پر,https://urdu.arynews.tv/allama-iqbal-delhi-dargaah/,"1905ء میں یورپ روانگی کے ارادے سے علّامہ اقبال لاہور سے دلّی پہنچے تو وہاں خواجہ نظام الدّین اولیاء کی درگاہ پر حاضری دی۔ اس درگاہ پر اقبال نے اپنی نظم ’التجائے مسافر‘ پڑھی تھی۔ محبوب الٰہی نظام الدّین اولیاء سلسلۂ چشتیہ کے چوتھے صوفی بزرگ تھے جن کے ارادت مند برصغیر میں پھیلے ہوئے تھے اور آج بھی ان کے عرس پر کثیر تعداد میں لوگ شرکت کرتے ہیں۔ علّامہ اقبال کو اولیاء اللہ اور صوفیائے کرام سے بڑی عقیدت تھی اور اس کا اندازہ ان کی نظم کے اشعار سے کیا جاسکتا ہے۔ اپنے ایک خط میں لکھتے ہیں؛ ’دو دفعہ حضرت خواجہ نظام الدّین کی درگاہ پر حاضر ہوا تھا۔ خواجہ حسن نظامی صاحب نے بہت اچھی قوالی سنوائی۔‘ علّامہ کبھی کبھار دلّی آتے تھے، جس کی ایک وجہ ان کا حکیم نابینا سے علاج معالجہ کا سلسلہ بھی تھا۔ ستمبر میں یورپ روانگی سے قبل دلّی آمد کے بعد وہاں مختصر قیام کے دوران علّامہ اقبال اردو کے مشہور شاعر مرزا غالب کے مدفن پر بھی گئے تھے۔ دلّی کی روداد علّامہ کی زبانی ملاحظہ فرمائیے: ریلوے اسٹیشن پر خواجہ سید حسن نظامی اور شیخ نذر محمد صاحب اسسٹنٹ انسپکٹر مدارس موجود تھے۔ تھوڑی دیر کے لیے شیخ صاحب موصوف کے مکان پر قیام کیا۔ ازاں بعد حضرت محبوب الہیٰ کے مزار پر حاضر ہوا اور تمام دن بسر کیا۔ اللہ اللہ! حضرت محبوب الہیٰ کا مزار بھی عجیب جگہ ہے۔ بس یہ سمجھ لیجیے کہ دہلی کی پرانی سوسائٹی حضرت کے قدموں میں مدفون ہے۔ خواجہ حسن نظامی کیسے خوش قسمت ہیں کہ ایسی خاموش اور عبرت انگیز جگہ میں قیام رکھتے ہیں۔ شام کے قریب ہم اس قبرستان سے رخصت ہونے کو تھے کہ میر نیرنگ نے خواجہ صاحب سے کہا کہ ذرا غالب مرحوم کے مزار کی زیارت بھی ہوجائے کہ شاعروں کا حج یہی ہوتا ہے۔ خواجہ صاحب موصوف ہم کو قبرستان کے ایک ویران سے گوشے میں لے گئے جہاں وہ گنج معانی مدفون ہے، جس پر خاکِ دہلی ہمیشہ ناز کرے گی۔ حسنِ اتفاق سے اس وقت ہمارے ساتھ ایک نہایت خوش آواز لڑکا ولایت نام تھا، اس ظالم نے مزار کے قریب بیٹھ کر”دل سے تری نگاہ جگر تک اتر گئی…..” کچھ ایسی خوش الحانی سے گائی کہ سب کی طبیعتیں متاثر ہوگئیں، بالخصوص جب اس نے یہ شعر پڑھا: وہ بادۂ شبانہ کی سرمستیاں کہاںاٹھیے بس اب کہ لذت خوابِ سحر گئی تو مجھ سے ضبط نہ ہوسکا، آنکھیں پرنم ہوگئیں اور بے اختیار لوحِ مزار کو بوسہ دے کر اس حسرت کدے سے رخصت ہوا۔ یہ سماں اب تک ذہن میں ہے اور جب کبھی یاد آتا ہے تو دل کو تڑپاتا ہے۔ اگرچہ دہلی کے کھنڈر مسافر کے دامنِ دل کو کھینچتے ہیں، مگر میرے پاس اتنا وقت نہیں تھا کہ ہر مقام کی سیر سے عبرت اندوز ہوتا۔ شہنشاہ ہمایوں کے مقبرے پر فاتحہ پڑھا، دارا شکوہ کے مزار کی خاموشی میں دل کے کانوں سے ھوالموجود کی آواز سنی اور دہلی کی عبرت ناک سرزمین سے ایک ایسا اخلاقی اثر لے کر رخصت ہوا، جو صفحۂ دل سے کبھی نہ مٹے گا۔ تین ستمبر کی صبح کو میر نیرنگ اور شیخ محمد اکرام اور باقی دوستوں سے دہلی میں رخصت ہو کر بمبئی کو روانہ ہوا اور 4 ستمبر کو خدا خدا کر کے اپنے سفر کی پہلی منزل پر پہنچا۔",entertainment
88,ناسخ کا تذکرہ جو شاعری کو بھول گیا تھا!,https://urdu.arynews.tv/imam-baksh-nashikh-poet/,"ذرا غور کیجیے، شیخ امام بخش ناسخ زندگی اور شاعری دونوں میں یتیم تھے۔ باپ کا نام خدا بخش تھا، وطن لاہور تھا۔ زمانے کی گردش نے با پ سے وطن چھڑوا دیا اور عالمِ غربت میں فیض آباد کا منھ دکھایا، جہاں ناسخ پیدا ہوئے۔ کہا جاتا ہے کہ ناسخ خدا بخش کے بیٹے بھی نہیں تھے بلکہ متنبی تھے۔ خدا بخش کے مرنے کے بعد بھائیوں نے دعویٰ کیا کہ امام بخش کوئی نہیں ہوتے اور خدا بخش کی کل دولت انھیں ملنی چاہیے۔ مگر ناسخ کی خود اعتماری دیکھیے کہ انھوں نے کہہ دیا مجھے مال و دولت سے کچھ غرض نہیں، جس طرح ان کو باپ سمجھتا تھا آپ کو سمجھتا ہوں، اتنا ہے کہ جس طرح وہ میری ضروریات کی خبر گیری کرتے تھے اسی طرح آپ فرمائیے۔ انھوں نے قبول کیا۔ کہا جاتا ہے کہ جائیداد کے جھگڑے میں بد نیّت چچا نے بیسنی روٹی اور گھی میں ناسخ کو زہر دیا۔ لیکن یہ زہر کارگر نہ ہوا۔ کچھ پیش نہیں جاتی قسمت کے دھنی سے عمر بھر کسی کی نوکری نہیں کی۔ پہلی دفعہ جب الہ آباد آئے، راجہ چندو لال نے بارہ ہزار روپے بھیج کر بلا بھیجا۔ انھوں نے لکھ بھیجا، اب جاؤں گا تو لکھنؤ ہی جاؤں گا۔ راجہ موصوف نے پھر خط لکھا بلکہ پندرہ ہزار روپے بھیج کر بڑے اصرار سے کہا کہ یہاں تشریف لائیے گا تو ملک الشعراء کا خطاب دلواؤں گا، حاضریٔ دربار کی قید نہ ہو گی، ملاقات آپ کی خوشی پر رہے گی۔ انھوں نے منظور نہ کیا۔ پھر سنیے کہ غازی الدین حیدر کے عہد میں جب ان کی تعریفوں کا آوازہ بہت بلند ہوا تو انھوں نے کہلوایا کہ اگر شیخ ناسخ ہمارے دربار میں آئیں اور قصیدہ سنائیں تو ہم انہیں ملک الشعراء خطاب دیں۔ جب یہ پیغام ان کے شاگرد نواب معتمد الدّولہ نے پہنچایا تو ناسخ نے بگڑ کر جواب دیا کہ مرزا سلیمان شکوہ بادشاہ ہو جائیں تو وہ خطاب دیں۔ اِن کا خطاب لے کر میں کیا کروں گا۔ غازی الدّین حیدر ذرا خطرناک آدمی تھے۔ ناسخ کو لکھنؤ چھوڑ کر غربت اختیار کرنی پڑی، لیکن غازی الدّین حیدر کے دربار میں نہ گئے اور ان کے لیے یا کسی کے لیے عمر بھر کوئی قصیدہ نہ کہا — حالانکہ کچھ نقادوں کو اس کی حسرت رہ گئی کہ ناسخ قصیدہ کی طرف مائل ہوتے۔ اردو شعراء پر جو سہل پسندی سے یہ حکم لگا دیا جاتا ہے کہ وہ لالچی، خوشامدی دربار پرست اور ثروت پرست ہوتے ہیں یا ہوتے تھے۔ وہ تصویر کا محض ایک رخ ہے اور وہ بھی سب سے زیادہ نظر فریب اور دلکش رخ نہیں ہے۔ مجھے تو اُردو شاعروں کی دنیا پرستی میں بھی ایک لطیف عنصر ملتا ہے۔ ناسخ کا دل کتنا بڑا تھا، اس کی ایک جھلک تو ہم آپ نے دیکھ لی۔ اب دیکھیے کہ شاعری میں بھی کس انداز سے بے یار و مددگار شخص اپنی دھاک بٹھا کر رہا اور دہلی سے لکھنؤ تک بلکہ براعظم ہند کے اس تمام حصے پر چھا گیا جہاں ہندوستانی زبان بولی یا سمجھی جاتی ہے۔ ناسخ کی شاعری کس طرح شروع ہوئی اس کا حال مصنفِ آبِ حیات (آزاد) سے سنیے: شاعری میں کسی کے شاگرد نہ تھے۔ روایت ہے کہ ایک بار ناسخ نے آغازِ شاعری کا حال یوں بیان فرمایا کہ میر تقی میر مرحوم ابھی زندہ تھے، جو مجھے ذوقِ سخن نے بے اختیار کیا۔ ایک دن نظر بچا کر کئی غزلیں خدمت میں لے گیا۔ انھوں نے اصلاح نہ دی میں دل شکستہ ہو کر چلا آیا اور کہا کہ میر صاحب بھی آخر آدمی ہیں فرشتہ تو نہیں۔ اپنے کام کو آپ ہی اصلاح دوں گا، چنانچہ عرصے کے بعد پھر فرصت میں نظرِ ثانی کرتا اور بناتا۔ غرض مشق کا سلسلہ برابر جاری تھا۔ لیکن کسی کو سناتا نہ تھا۔ جب تک خوب اطمینان نہ ہوا مشاعرے میں غزل نہ پڑھی نہ کسی کو سنائی۔ مرزا حاجی صاحب کے مکان پر مشاعرہ ہونا تھا۔ سید انشاء، مرزا قتیل، جرأت، مصحفی وغیرہ سب شعراء جمع ہوتے تھے۔ سب کو سنتا تھا مگر وہاں کچھ نہ کہتا تھا۔ غرض سید انشاء اور مصحفی کے معرکے بھی ہو چکے۔جرأت اور ظہور اللہ خاں نوا کے ہنگامے بھی طے ہوگئے۔ جب زمانہ سارے ورق الٹ چکا اور میدان صاف ہو گیا تو میں نے غزل پڑھنی شروع کی۔’ اس میں شک نہیں کہ ناسخ پیدائشی لیڈر اور ڈکٹیٹر تھا۔ اس نے سختی سے تکمیل کے ساتھ اور جز رسی کے ساتھ اردو زبان کو منضبط اور منظم کیا اور ہمیشہ کے لیے زبان اور بیان کی بدنظمیوں کو مٹا دیا اور اس معنی میں کہ جتنا بڑا کلیسکس دیوانِ ناسخ ہے آج تک اردو کا کوئی اور دیوان نہیں ہو سکا، جس طرح آگسٹس نے روم کو اینٹ کا پایا اور اسے سنگ مرمر کا بنا کر چھوڑا، اسی طرح جہاں تک زبان و بیان اور شاعری کے خارجی اصولوں اور میونسپل قانونوں کا تعلق ہے، ناسخ نے اقلیمِ غزل کو ایک خودر و جنگل پایا اور اسے کم از کم ظاہری شکل و صورت کے لحاظ سے ایک وسیع البسيط باغ بنا کر چھوڑا۔ شاعرانہ حیثیت سے نہ سہی، لیکن تاریخی حیثیت سے یہ معمولی کارنامہ نہیں۔ لوگ یہ اکثر بھول جاتے ہیں کہ دیوانِ ناسخ سے پہلے جو اردو دیوان مرتب ہوتے تھے۔ ان میں سب سے مشہور دیوانِ میر، دیوانِ سودا اور جرأت و مصحفی اور انشاء کے دیوان ہیں۔ ان دواوین کے مرتب ہونے کے پچاس برس کے اندر اندر دیوانِ ناسخ مرتب ہوا۔ لیکن مقابلہ کر کے دیکھیے تو دیوانِ ناسخ کی زبان اور ان کے بزرگ ہم عصروں کی زبان میں ایک صدی کیا شاید کئی صدیوں کا فرق نظر آئے گا۔ کہا جاتا ہے کہ جب پہلے پہل دیوان ناسخ کی کچھ جلدیں دہلی پہنچیں تو غالب، مومن ذوق اور دوسرے استادوں نے کہا کہ اب تک جو اندازِ بیان رائج تھا، اس کی آخری گھڑی آگئی۔ ہم سب کو اب اسی نئے رنگ میں کہنا ہے۔ شیفتہ ایسا اہلِ نظر ایسا مرعوب ہوا کہ بمقابلہ آتش کے ناسخ کے یہاں اسے زیادہ نشتر نظر آئے۔ بحیثیت ادبی ڈکٹیٹر کے تو ناسخ کا ثانی کوئی ہوا ہی نہیں۔ اور اب سو برس پہلے کے مغرور ہندوستان سے کسی کو خاطر میں نہ لانے والے لکھنؤ سے کمزور ہستیوں کی گت بنا دینے والے لکھنؤ سے اپنا لوہا منوا لینا، جیسا میں کہہ چکا ہوں کہ بڑی ٹھوس شخصیت کا کام تھا۔ اب بحیثیت شاعر کے دیکھا جائے تو کہا جاسکتا ہے— کہ وہ نہایت ثقیل الفاظ استعمال کرتے ہیں۔ خیر یہ تو صحیح ہے کہ ناسخ نے غزل کو نہ غزل رکھا نہ قصیدہ رکھا بلکہ ایک معجون مرکب بنا دیا۔ لیکن اس کے اشعار کی بلند آہنگی انداز بیان کی تکمیل، بندش کی چستی، مصرعوں کا کس بل اور زور وہ چیزیں ہیں جو اس پہلوانِ سخن کے 1297 ڈنڈ کا اثر اس کی شاعری میں بھی نمایاں کر رہے ہیں۔ اس کے معنی اور مفہوم کو آپ سراسر تصنع کہیں، لیکن جہاں تک منضبط اسلوب بیان کا تعلق ہے، ناسخ کے احسان سے اور تو اور غالب، ذوق، مومن آتش اور ناسخ کے بعد کے اردو زبان کے تمام شعراء گراں بار ہیں۔ یہ بات ہمیشہ صیغہ راز میں رہے گی کہ غالب نے جو ایک بہت بڑا حصہ اپنے اردو دیوان کا منسوخ کر دیا—اس نظم و نسخ میں دیوانِ ناسخ کا بھی فیصلہ کن اثر پڑا تھا یا نہیں؟ لیکن مصحفی، انشاء، جرأت کی زبان تو دور رہی، کیا زبان کا جو اسلوب آج ہمارا جزوِ دماغ ہو چکا ہے وہ اسلوب، وہ اندازِ زبان غالب مومن اور ذوق کے مروجہ دواوین سے مرتب ہو سکتا ہے؟ غالباً نہیں۔ یہ تو ہوا زبان پر ناسخ کا عالمگیر اور مستقل اثر، اب رہی ناسخ کی شاعری سوا اس کے محاسن و معائب کچھ تو عرض کیے ہی جا چکے۔ لگے ہاتھوں یہ بھی کہہ دوں کے باوجود تضع اور مبالغہ کے اور باوجود آج سے سو برس پہلے کا لکھنوی شاعر ہوتے ہوئے بھی ابتذال سے جتنا ناسخ کا کلام پاک ہے اُتنا آتش کا بھی نہیں۔ تصنع اور خارجیت اس میں شک نہیں ناسخ کے یہاں کوٹ کوٹ کر بھرے ہوئے ہیں، لیکن ناسخ کے اندازِ بیان میں جو صفات ہیں وہ کامیاب داخلی شاعری کے لیے کہاں تک کارآمد ہو سکتے ہیں یا وہ داخلی شاعری کی جھلک کہاں تک دکھا سکتے ہیں۔ اس پر شاید بہت کم غور ہمارے نقادوں نے کیا ہے۔ شب فرقت میں شمع کا کیا ذکرزندگی کا چراغ بھی گل ہے رو ٹھے ہوئے تھے آپ کئی دن سے من گئےبگڑے ہوئے تمام مرے کام بن گئے شبِ فراق گئی، روزِ وصل آ پہنچاطلوعِ صبح ہے عالم تمام روشن ہے جنوں پسند مجھے چھاؤں ہے ببولوں کیعجب بہار ہے ان زرد زرد پھولوں کی ایسے اشعار کہنا ہر شخص کے بس کی بات نہیں۔ یہ وہ اشعار ہیں جنھیں میر، غالب اور اقبال بھی اپنے مجموعے میں شامل کرنا فخر سمجھتے۔ ناسخ اگر چاہتا تو ایسے اشعار کی ایک بہت بڑی تعداد کہہ ڈالتا، لیکن وہ آیا تھا زبان کو سنوارنے، صرف زبان کا ہو کر رہ گیا اور شاعری کو بھول گیا۔ (شاعر اور نقاد فراق گورکھپوری کے مضمون سے اقتباسات)",entertainment
89,امید کی خوشی (انشائیہ),https://urdu.arynews.tv/hope-sir-syed-ahmed-khan/,"اے آسمان پر بھورے بادلوں میں بجلی کی طرح چمکنے والی دھنک، اے آسمان کے تارو، تمھاری خوش نما چمک، اے بلند پہاڑوں کی آسمان سے باتیں کرنے والی دھندلی چوٹیو! اے پہاڑ کے عالی شان درختو! اے اونچے اونچے ٹیلوں کے دل کش بیل بوٹو! تم بہ نسبت ہمارے پاس کے درختوں اور سر سبز کھیتوں اور لہراتی ہوئی نہروں کے کیوں زیادہ خوش نما معلوم ہوتے ہو؟ اس لیے کہ ہم سے بہت دور ہو۔ اس دوری ہی نے تم کو یہ خوب صورتی بخشی ہے۔ اس دوری ہی سے تمھارا نیلا رنگ ہماری آنکھوں کو بھایا ہے، تو ہماری زندگی میں بھی جو چیز بہت دور ہے وہی ہم کو زیادہ خوش کرنے والی ہے۔ وہ چیز کیا ہے؟ کیا عقل ہے؟ جس کو سب لوگ سب سے اعلیٰ سمجھتے ہیں۔ کیا وہ ہم کو آئندہ کی خوشی کا یقین دلا سکتی ہے؟ ہرگز نہیں! اس کا میدان تو نہایت تنگ ہے۔ بڑی دوڑ دھوپ کرے تو نیچر تک اس کی رسائی ہے جو سب کے سامنے ہے۔ او نورانی چہرے والے یقین کی اکلوتی خوب صورت بیٹی، امید! یہ خدائی روشنی تیرے ہی ساتھ ہے۔ تو ہی ہماری مصیبت کے وقتوں میں ہم کو تسلی دیتی ہے۔ تو ہی ہمارے آڑے وقتوں میں ہماری مدد کرتی ہے۔ تیری ہی بدولت نہایت دور دراز خوشیاں ہم کو نہایت ہی پاس نظر آتی ہیں۔ تیرے ہی سہارے سے زندگی کی مشکل مشکل گھاٹیاں ہم طے کرتے ہیں۔ تیرے ہی سبب سے ہمارے خوابیدہ خیال جاگتے ہیں۔ تیری ہی برکت سے خوشی، خوشی کے لیے نام آوری، نام آوری کے لیے بہادری، بہادری کے لیے فیاضی، فیاضی کے لیے محبت، محبت کے لیے نیکی، نیکی کے لیے صلہ تیار ہے۔ انسان کی تمام خوبیاں اور ساری نیکیاں تیری ہی تابع اور تیری ہی فرماں بردار ہیں۔ وہ پہلا گنہگار انسان جب شیطان کے چنگل میں پھنسا اور تمام نیکیوں نے اس کو چھوڑا اور تمام بدیوں نے اس کو گھیرا تو صرف تو ہی اس کے ساتھ رہی۔ تو ہی نے اس نا امید کو نا امید ہونے نہیں دیا، تو ہی نے اس موت میں پھنسے دل کو مرنے نہیں دیا۔ تو ہی نے اس کو ذلت سے نکالا اور پھر اس کو اس اعلیٰ درجہ پر پہونچایا جہاں کہ فرشتوں نے اس کو سجدہ کیا تھا۔ اس نیک نبی کو جس نے سینکڑوں برس اپنی قوم کے ہاتھ سے مصیبت اٹھائی اور مار پیٹ سہی، تیرا ہی خوبصورت چہرہ تسلی دینے والا تھا۔ وہ پہلا ناخدا جب کہ طوفان کی موجوں میں بہا جاتا تھا اور بجز مایوسی کے کچھ اور نظر نہیں آتا تھا تو تو ہی اس طوفان میں اس کی کشتی کھینچنے والی اور اس کا بیڑا پار لگانے والی تھی۔ تیرے ہی نام سے جودی پہاڑ کی مبارک چوٹی کو عزت ہے۔ زیتون کی ہری ٹہنی کو جو وفادار کبوتر کی چونچ میں وصل کے پیغام کی طرح پہنچی، جو کچھ برکت ہے تیری ہی بدولت ہے۔ اے آسمانوں کی روشنی اور اے ناامیدوں کی تسلی، امید! تیرے ہی شاداب اور سر سبز باغ سے ہر ایک محنت کا پھل ملتا ہے۔ تیرے ہی پاس ہر درد کی دوا ہے۔ تجھی سے ہر ایک رنج میں آسودگی ہے۔ عقل کے ویران جنگلوں میں بھٹکتے بھٹکتے تھکا ہوا مسافر تیرے ہی گھنے باغ کے سر سبز درختوں کے سایہ کو ڈھونڈتا ہے۔ وہاں کی ٹھنڈی ہوا، خوش الحان جانوروں کے راگ، بہتی نہروں کی لہریں اس کے دل کو راحت دیتی ہیں۔ اس کے مرے ہوئے خیالات کو پھر زندہ کرتی ہیں۔ تمام فکریں دل سے دور ہوتی ہیں اور دور دراز زمانہ کی خیالی خوشیاں سب آ موجود ہوتی ہیں۔ دیکھ نادان بے بس بچہ گہوارہ میں سوتا ہے۔ اس کی مصیبت زدہ ماں اپنے دھندے میں لگی ہوئی ہے اور اس گہوارہ کی ڈوری بھی ہلاتی جاتی ہے۔ ہاتھ کام میں اور دل بچے میں ہے اور زبان سے اس کو یوں لوری دیتی ہے۔ سو رہ میرے بچے سو رہ، اے اپنے باپ کی مورت اور میرے دل کی ٹھنڈک سو رہ، اے میرے دل کی کونپل سو رہ، بڑھ اور پھل پھول، تجھ پر کبھی خزاں نہ آنے پاوے، تیری ٹہنی میں کوئی خار کبھی نہ پھوٹے، کوئی کٹھن گھڑی تجھ کو نہ آوے، کوئی مصیبت جو تیرے ماں باپ نے بھگتی تو نہ دیکھے، سو رہ میرے بچے سو رہ، میری آنکھوں کے نور اور میرے دل کے سرور میرے بچے سو رہ، تیرا مکھڑا چاند سے بھی زیادہ روشن ہوگا، تیری خصلت تیرے باپ سے بھی اچھی ہوگی، تیری شہرت، تیری لیاقت، تیری محبت جو تو ہم سے کرےگا آخر کار ہمارے دل کو تسلی دے گی۔ تیری ہنسی ہمارے اندھیرے گھر کا اجالا ہوگی۔ تیری پیاری پیاری باتیں ہمارے غم کو دور کریں گی۔ تیری آواز ہمارے لیے خوش آیند راگنیاں ہوں گی، سو رہ میرے بچے سو رہ۔ اے ہماری امیدوں کے پودے سو رہ۔ بولو جب اس دنیا میں ہم تم سے جدا ہو جاویں گے تو تم کیا کرو گے۔ تم ہماری بے جان لاش کے پاس کھڑے ہو گے۔ تم پوچھو گے اور ہم کچھ نہ بولیں گے۔ تم روؤ گے اور ہم کچھ نہ رحم کریں گے۔ اے میرے پیارے رونے والے! تم ہمارے ڈھیر پر آکر ہماری روح کو خوش کرو گے۔ آہ ہم نہ ہوں گے اور تم ہماری یادگاری میں آنسو بہاؤ گے۔ اپنی ماں کا محبت بھرا چہرہ، اپنے باپ کی نورانی صورت یاد کرو گے۔ آہ ہم کو یہی رنج ہے کہ اس وقت ہماری محبت یاد کر کر تم رنجیدہ ہو گے۔ سو رہ میرے بچے سو رہ۔ سو رہ میرے بالے سو رہ۔ یہ امید کی خوشیاں ماں کو اس وقت تھیں جب کہ بچہ غوں غاں بھی نہیں کر سکتا تھا۔ مگر جب وہ ذرا اور بڑا ہوا اور معصوم ہنسی سے اپنی ماں کے دل کو شاد کرنے لگا اور امّاں امّاں کہنا سیکھا۔ اس کی پیاری آواز، ادھورے لفظوں میں اس کی ماں کے کان میں پہونچنے لگی۔ آنسوؤں سے اپنی ماں کی آتش محبت کو بھڑکانے کے قابل ہوا۔ پھر مکتب سے اس کو سروکار پڑا۔ رات کو اپنی ماں کے سامنے دن کا پڑھا ہوا سبق غم زدہ دل سے سنانے لگا اور جب کہ وہ تاروں کی چھاؤں میں اٹھ کر ہاتھ منہ دھو کر اپنے ماں باپ کے ساتھ صبح کی نماز میں کھڑا ہونے لگا اور اپنے بے گناہ دل، بے گناہ زبان سے، بے ریا خیال سے خدا کا نام پکارنے لگا تو امید کی خوشیاں اور کس قدر زیادہ ہو گئیں۔ اس کے ماں باپ اس معصوم سینہ سے سچی ہمدردی دیکھ کر کتنے خوش ہوتے ہیں اور ہماری پیاری امید تو ہی ہے جو مہد سے لحد تک ہمارے ساتھ رہتی ہے۔ دیکھو وہ بڈھا آنکھوں سے اندھا اپنے گھر میں بیٹھا روتا ہے۔ اس کا پیارا بیٹا بھیڑوں کے ریوڑ میں سے غائب ہو گیا ہے۔ وہ اس کو ڈھونڈتا ہے پر وہ نہیں ملتا۔ مایوس ہے پر امید نہیں ٹوٹی۔ لہو بھرا دانتوں پھٹا کرتا دیکھتا ہے، پر ملنے سے نا امید نہیں۔ فاقوں سے خشک ہے۔ غم سے زار نزار ہے۔ روتے روتے آنکھیں سفید ہو گئی ہیں۔ کوئی خوشی اس کے ساتھ نہیں ہے مگر صرف ایک امید ہے جس نے اس کو وصل کی امید میں زندہ اور اس خیال میں خوش رکھا ہے۔ دیکھ وہ بے گناہ قیدی، اندھیرے کنوئیں میں سات تہ خانوں میں بند ہے۔ اس کا سورج کا سا چمکنے والا چہرہ زرد ہے۔ بے یار و دیار غیر قوم، غیر مذہب کے لوگوں کے ہاتھ میں قید ہے۔ بڈھے باپ کا غم اس کی روح کو صدمہ پہنچاتا ہے۔ عزیز بھائی کی جدائی اس کے دل کو غمگین رکھتی ہے۔ قید خانے کی مصیبت، اس کی تنہائی، اس گھر کا اندھیرا اور اس پر اپنی بے گناہی کا خیال اس کو نہایت رنجیدہ رکھتا ہے۔ اس وقت کوئی اس کا ساتھی نہیں ہے۔ مگر اے ہمیشہ زندہ رہنے والی امید! تجھ ہی میں اس کی خوشی ہے۔ وہ دلاور سپاہی لڑائی کے میدان میں کھڑا ہے، کوچ پر کوچ کرتے کرتے تھک گیا ہے، ہزاروں خطرے درپیش ہیں مگر سب میں تقویت تجھ ہی سے ہے۔ لڑائی کے میدان میں جب کہ بہادروں کی صفیں کی صفیں چپ چاپ کھڑی ہوتی ہیں اور لڑائی کا میدان ایک سنسان کا عالم ہوتا ہے، دلوں میں عجیب قسم کی خوف ملی ہوئی جرأت ہوتی ہے۔ اور جب کہ لڑائی کا وقت آتا ہے اور لڑائی کے بگل کی آواز بہادر سپاہی کے کان میں پہنچتی ہے۔ اور وہ آنکھ اٹھا کر نہایت بہادری سے بالکل بے خوف ہو کر لڑائی کے میدان کو دیکھتا ہے۔ اور جبکہ بجلی سی چمکنے والی تلواریں اور سنگینیں اس کی نظر کے سامنے ہوتی ہیں اور بادل کی سی کڑکنے والی اور آتشیں پہاڑ کی سی آگ برسانے والی توپوں کی آواز سنتا ہے۔ اور جب کہ اپنے ساتھی کو خون میں لتھڑا ہوا زمین پر پڑا ہوا دیکھتا ہے تو اے بہادروں کی قوتِ بازو۔ اور اے بہادری کی ماں۔ تیرے ہی سبب سے فتح مندی کا خیال ان کے دلوں کو تقویت دیتا ہے۔ ان کا کان نقارہ میں سے تیرے ہی نغمے کی آواز سنتا ہے۔ وہ قومی بھلائی کا پیاسا اپنی قوم کی بھلائی کی فکر کرتا ہے۔ دن رات اپنے دل کو جلاتا ہے، ہر وقت بھلائی کی تدبیریں ڈھونڈتا ہے۔ ان کی تلاش میں دور دراز کا سفر اختیار کرتا ہے، یگانوں بے گانوں سے ملتا ہے۔ ہر ایک کی بول چال میں اپنا مطلب ڈھونڈتا ہے۔ مشکل کے وقت ایک بڑی مایوسی سے مدد مانگتا ہے۔ جن کی بھلائی چاہتا ہے انہیں کو دشمن پاتا ہے۔ شہری وحشی بتاتے ہیں۔ دوست آشنا دیوانہ کہتے ہیں۔ عالم فاضل کفر کے فتووں کا ڈر دکھاتے ہیں۔ بھائی بند عزیز اقارب سب سمجھاتے ہیں اور پھر یہ شعر پڑھ کر چپ ہو رہتے ہیں، وہ بھلا کس کی بات مانے ہیںبھائی سید تو کچھ دیوانے ہیں ساتھی ساتھ دیتے ہیں مگر ہاں ہاں کر کر محنت اور دل سوزی سے دور رہ کر۔ بہت سی ہمدردی کرتے ہیں، پر کوٹھی کٹھلے سے الگ کر کر۔ دل ہر وقت بے قرار ہے۔ کسی کو اپنا سا نہیں پاتا۔ کسی پر دل نہیں ٹھہرتا۔ مگر اے بے قرار دلوں کی راحت اور اے شکستہ خاطروں کی تقویت۔ تو ہی ہر دم ہمارے ساتھ ہے، تو ہی ہمارے دل کی تسلی ہے، تو ہی ہماری کٹھن منزلوں کی ساتھی ہے۔ تیری ہی تقویت سے ہم اپنی منزلِ مقصود تک پہنچیں گے۔ تیرے ہی سبب گوہر مراد کو پاویں گے اور ہمارے دل کی عزیز اور ہمارے مہدی کی پیاری ’’امید‘‘ تو ہمیشہ ہمارے دل کی تسلی رہ۔ اے ہمیشہ زندہ رہنے والی امید۔ جب کہ زندگی کا چراغ ٹمٹماتا ہے اور دنیاوی حیات کا آفتاب لبِ بام ہوتا ہے۔ ہاتھ پاؤں میں گرمی نہیں رہتی۔ رنگ فق ہو جاتا ہے۔ منہ پر مردنی چھاتی ہے۔ ہوا ہوا میں، پانی پانی میں، مٹی مٹی میں ملنے کو ہوتی ہے تو تیرے ہی سہارے سے وہ کٹھن گھڑی آسان ہوتی ہے۔ اس وقت اس زرد چہرے اور آہستہ آہستہ ہلتے ہوئے ہونٹوں اور بے خیال بند ہوتی ہوئی آنکھوں اور غفلت کے دریا میں ڈوبتے ہوئے دل کو تیری یادگاری ہوتی ہے۔ تیرا نورانی چہرہ دکھائی دیتا ہے۔ تیری صدا کان میں آتی ہے اور ایک نئی روح اور تازہ خوشی حاصل ہوتی ہے اور ایک نئی لازوال زندگی کی جس میں ایک ہمیشہ رہنے والی خوشی ہوگی، امید ہوتی ہے۔ یہ تکلیف کا وقت تیرے سبب سے ہمارے لیے موسمِ بہار کی آمد آمد کا زمانہ ہو جاتا ہے۔ اس لازوال خوشی کی امید تمام دنیاوی رنجوں اور جسمانی تکلیفوں کو بھلا دیتی ہے اور غم کی شام کو خوشی کی صبح سے بدل دیتی ہے۔ گو کہ موت ہر دم جتاتی ہے کہ مرنا بہت خوف ناک چیز ہے۔ او ہماری آنکھوں سے چھپی ہوئی دوسری دنیا جس میں ہم کو ہمیشہ رہنا ہے جہاں سورج کی کرن اور زمانے کی لہر بھی نہیں پہنچتی۔ تیری راہ تین چیزوں سے طے ہوتی ہے، (۱) ایمان کے توشے۔ (۲) امید کے ہادی اور (۳) موت کی سواری سے۔ مگر ان سب میں جس کو سب سے زیادہ قوت ہے وہ ایمان کی خوبصورت بیٹی ہے جس کا پیارا نام ’’امید‘‘ ہے۔ لوگ کہتے ہیں کہ بے یقینوں کو موت کی کٹھن گھڑی میں کچھ امید نہیں ہوتی مگر میں دیکھتا ہوں کہ تیری بادشاہت وہاں بھی ہے۔ قیامت پر یقین نہ کرنے والا سمجھتا ہے کہ تمام زندگی کی تکلیفوں کا اب خاتمہ ہے اور پھر کسی تکلیف کے ہونے کی توقع نہیں ہے۔ وہ اپنے اس بے تکلیف آنے والے زمانے کی امید میں نہایت بردباری سے اور رنجوں کے زمانے کے اخیر ہونے کی خوشی میں نہایت بشاشت سے یہ شعر پڑھتا ہوا جان دیتا ہے، بقدر ہر سکوں راحت بود بنگر تفاوت رادویدن، رفتن، استادن، نشتن، خفتن و مردن (از مقالاتِ سر سید، جلد چہارم)",entertainment
90,فن یا آرٹ اور طبقاتی سطح پر انقلاب,https://urdu.arynews.tv/sajjad-zaheer-article-art-and-life/,"آج میں اس گفتگو کا آغاز اس مسئلے سے شروع کرنا چاہتا ہوں کہ فن یا آرٹ کی (اردو ادب جس کا ایک جزو ہے) ہماری زندگی میں ضرورت کیا ہے۔ کہا جاتا ہے کہ پہلا فن کار غالباً وہ انسان تھا یا انسانوں کا وہ گروہ تھا جس نے سب سے پہلے معمولی کھردرے پتھر کو اوزار کی شکل میں ڈھالا، ایک حربہ جس سے وہ اپنی غذا حاصل کرنے کے لیے جانوروں کا شکار کرسکے۔ اور جب انسانوں نے ایک طرح کے بہت سے اوزار بنا لیے ہوں گے، تب ہی اس اوزار کو بہتر طور سے سمجھنے، پہچاننے اور اس کے استعمال پر مہارت حاصل کرنے کے لیے ان کے ذہن میں پتھر کے کلہاڑے کا مجرد تصور بھی پیدا ہوا ہوگا۔ اور وہ لفظ بااسم وجود میں آیا ہوگا جس سے پتھر کے کلہاڑے کو عام طور سے پہچانا جاسکے۔ اس طرح الفاظ انسانی عمل اور اس عمل کے مادی آثار کی تشبیہ بھی ہیں اور اپنے مفہوم کے وسیلے سے دوسرے انسانوں کے ساتھ رشتہ بھی قائم کرتے ہیں۔ لفظ کی قوت کا اندازہ کیجیے، جس کے اختراع سے تاریکی میں جیسے روشنی ہو جاتی ہے، انسان خود کو زیادہ طاقت ور محسوس کرتا ہے، قدرت کی اندھی طاقتوں اور اپنے مشکل ماحول پر قابو پانے کی زیادہ صلاحیت اس میں پیدا ہوتی ہے۔ ایک طرف قدرت کی بے پناہ اندھی طاقتوں، گرمی، سردی، طوفان، بارش اور سیلاب، تاریکی، وحشی درندے اور زہریلے سانپ، وہ طاقتیں اور چیزیں جن کے قوانین ابھی تک انسان نے سمجھے نہیں تھے اور جس ناسمجھی کے سبب سے انسان کو اپنی سخت بے بسی کا احساس ہوتا تھا، اور دوسری طرف انسان کا عمل، اس کے دو ہاتھوں کی طاقت اس کی اوزار بنانے کی اور رفتہ رفتہ ذہن اور زبان، تصور اورخیال کے ذریعہ چیزوں، حادثات، انسان اور قدرت اور انسان اور انسان کے مابین رشتوں اور تعلقات کو سمجھنے اور پھر سمجھانے کی صلاحیت، لاچاری اور بے بسی اور صلاحیت، بس، اور ابھرتے ہوئے شعور کے درمیان سخت نفسیاتی تناؤ اور تشنج پیدا کرتے ہوں گے، ایسا ذہنی اور روحانی ہیجان پیدا کرتے ہوں گے جو انسان کو اس مخمصے سے نجات دلانے کے لیے نئی راہوں اور نئے طریقوں کی دریافت پر اکساتا ہوگا۔ لفظوں کا جادو: ایسے ماحول اور ذہنی اور نفسیاتی کیفیت میں انسان نے لفظوں کی طلسمی کیفیت محسوس کی۔ لفظ جو شعور اور معنی، تخیل اور فکر کا صوتی اظہار کرتے تھے، اسم اعظم جس کے دہرانے سے اپنے ماحول اور حالات زندگی اور جہد حیات پر قدرت حاصل کرنے کے لیے نفسیاتی، ذہنی اور روحانی طور پر وہ اپنے کو زیادہ مضبوط اور طاقت ور بنا سکتا تھا۔ پھر قدرت کے مظاہر، موت اور زندگی، روشنی اور آگ، جنس کی کشش، ان سب سے پیدا ہونے والا تحیر، انسان کی اجتماعی زندگی سے ان کا تعلق، تمام ان چیزوں کو اور ان کے قوانین اور اصل کو سمجھنے کی کوشش، زندگی کو بہتر، زیادہ کامیاب اور بار آور بنایا جا سکے۔ اسی کاوش اور کوشش، اور اس کے تجربے، شعور اور خیال کے اتحاد سے انسانی گروہوں کے ابتدائی مذہبی عقائد، دیوی دیوتا، جادو اور انھیں کے ساتھ ساتھ اجتماعی ناچ اور گیت (متوازن عمل اور الفاظ کے صوتی اور تخئیل اثر کا امتزاج) نیز غاروں اور گپھاؤں کی قدیم ترین تصویر کشی، یعنی فنون لطیفہ وجود میں آئے۔ لیکن قدیم اشتراکی معاشرت کے خاتمے کے ساتھ ساتھ انسانوں کے اجتماعی عمل، اجتماعی زندگی اور فن کی وحدت بھی باقی نہیں رہی۔ طبقاتی معاشرت میں، جہاں ایک طرف نئے وسائل اور ذرائع پیداوار کی دریافت کی وجہ سے، انسان کے مادی وسائل میں زبردست اضافہ ہوا، تہذیب اور مدنیت وجود میں آئے، آبادی میں اضافہ کے لیے وسائل فراہم ہوسکے۔ اسی کے ساتھ مالک اور غلام، اہل دول اور مفلس، محنت کش طبقوں کا وجود، اپنے تمام تضادات کے ساتھ بھی ظاہر ہوا۔ حکمراں، مالک اور استحصال کرنے والے طبقوں کے فنون اپنی خاص خصوصیت رکھنے لگے، اور ان طبقوں کا فن جن کا استحصال ہوتا تھا، جن کے دست و بازو کی محنت سے معاشرت کی تمام وہ پیداوار اور زائد پیداوار وجود میں آتی تھی، جس پر تہذیب و تمدن کی بنیاد اور چمک دمک تھی، ان کے فنون مثلاً لوک گیت، ناچ، مروجہ مذہبی عقائد کے اندر رہتے ہوئے بھی ایک طرح کا فلسفیانہ انحراف، ان کی دست کاری ان کا بھی وجود رہا اور ان کا ارتقا ہوتا تھا۔ شاعر ادیب ، فن کار اس طبقاتی سماج سے باہر نہیں تھا۔ دربار اور استحصال کرنے والے طبقوں سے وابستگی اسے کبھی ایک طرف کو کھینچتی تھی، کبھی وہ عوامی محنت کش طبقوں سے وابستگی محسوس کرتا تھا (جن کا بیشتر وہ ایک فرد ہوتا تھا) کبھی وہ اس گم شدہ جنت، کھوئی ہوئی اجتماعیت کے خواب دیکھتا تھا، جب سب انسان مفلس سہی، لیکن برابر تھے، اور کبھی وہ یہ سوچتا تھا کہ مصائب اور مظالم کا یہ لامتناہی سلسلہ شاید موت کے بعد، کسی دوسری زندگی میں ختم ہوجائے گا اور دنیا کے جہنم سے نکل کر اسے ایسی جنت میں پناہ ملے گی، جہاں ظلم، جھوٹ غرور اور نخوت، نفرت، حسد، جنگ اور خونریزی کا نام و نشان نہ ہوگا، اور انسان امن، محبت، عیش و عشرت کے ماحول میں ابدی زندگی گزار سکیں گے۔ سماج کی طبقاتی کش مکش: سرمایہ داری کے جدید نظام میں، جو انیسویں صدی کے صنعتی انقلاب کے بعد رفتہ رفتہ امپریالزم کی شکل میں ساری دنیا پر حاوی ہوگیا، اگر ایک طرف دنیا کو انواع اقسام کی مادی ضرورتوں کو پوری کرنے والی اشیا سے بھر دیا، اور جس کی وجہ سے سائنس اور ٹیکنالوجی کی غیرمعمولی اور تیز رفتار ترقی ہوئی، اور جس کے سبب سے بڑی مشینی صنعتوں میں اجتماعی طور سے کام کرنے والا، نیا صنعتی محنت کشوں کا طبقہ وجود میں آیا، جس کا اس کے پہلے کے جاگیری یا تاجر سرمایہ دار معیشت میں وجود نہیں تھا، تو دوسری طرف سرمایہ داری نے سماج کی طبقاتی کش مکش، محکوم اور حاکم استعماری ملکوں کی کش مکش کو بہت زیادہ تیز کر دیا، اور ایسے معاشرتی حالات اور کیفیتیں پیدا کیں جن میں بحیثیت فرد کے انسان کی بے گانگی (Alienation) کا احساس شدید اور جاں گداز بن گیا۔ یہ کیفیت بنیادی طور پر اس لیے پیدا ہوتی ہے چونکہ سرمایہ دارانہ سماج میں محنت کش مزدور اور اس کے عمل اور سلسلہ عمل میں بیگانگی ہوتی ہے۔ مارکس نے اس کیفیت کی تشریح یوں کی ہے: کام، مزدور سے علاحدہ ہوتا ہے، یعنی وہ اس کی فطرت کا حصہ نہیں ہوتا، نتیجہ کے طور پر وہ کام کرکے یہ نہیں محسوس کرتا کہ اپنی تکمیل کر رہا ہے، بلکہ وہ اسے ایک قربانی سمجھتا ہے، اسے اپنی لاچاری کا نہ کہ خوش حالی کا احساس ہوتا ہے، اس کے ذریعہ سے اس کا جسمانی اور ذہنی فروغ نہیں ہوتا، بلکہ وہ جسمانی طور سے تھکاوٹ اور ذہنی طور سے گراوٹ محسوس کرتا ہے۔ اس وجہ سے صرف اپنے فرصت کےاوقات میں مزدور اطمینان محسوس کرتا ہے، کام کے اوقات میں اسے اپنی بے نوائی کا احساس ہوتا ہے۔ اس کا کام اس کی مرضی کا نہیں، وہ اسے کرنے کے لیے مجبور کیا گیا ہے، کام خود اس کی ضرورت نہیں ہے، بلکہ ایک وسیلہ ہے جس کے ذریعہ سے وہ اپنی دوسری ضرورتیں پوری کرتا ہے۔ کام کی یہ بے گانہ خصوصیت اس بات سے صاف طور پر ظاہر ہوتی ہے کہ جب کوئی جسمانی یا دوسری مجبوری نہیں ہوتی تب وہ طاعون کی طرح اس سے گریز کرتا ہے۔ اور آخر میں کام کی بے گانہ خصوصیت اس بات سے بھی صاف ظاہر ہوتی ہے کہ کام خود اس کے لیے نہیں، بلکہ کسی اور کے لیے ہے، یعنی کام کرتے وقت وہ اپنا مالک نہیں ہوتا، کسی دوسرے شخص کا محکوم ہوتا ہے۔ بالکل اس طرح جیسے مذہب میں، انسانی تخیل کے عمل، یعنی انسانی دماغ اور ذہن کے عمل کا آزادانہ ردعمل ہوتا ہے، اور یہ دیوتاؤں اور شیطانوں کا ایک فرد بے گانہ عمل معلوم ہوتا ہے، اسی طرح مزدور کا عمل اس کا اپنا عمل نہیں ہوتا، اس کے برخلاف کسی دوسرے کا عمل معلوم ہوتا ہے اس کی اپنی بے ساختگی کا اتلاف ہوتا ہے۔ دوسری جگہ بے گانگی کے متعلق مارکس نے کہا ہے: ’’مزدور، شے (جسے وہ بناتا ہے) میں اپنی جان لگا دیتا ہے، اس طرح اس کی جان اپنی نہیں بلکہ اس شے کی ملکیت ہوتی ہے۔ چنانچہ وہ جتنا زیادہ عمل کرتا ہے، اتنا ہی کم اس کی ملکیت ہوتی ہے۔ اس کے عمل سے بنی ہوئی شے میں جتنا زیادہ اس کا عمل ہوتا ہے، وہ اس کی ملکیت نہیں ہوتا۔ چنانچہ یہ شے جتنی بڑی ہوگی اتنا ہی وہ خود کم ہوگا۔ اس کی بنائی ہوئی شے سے مزدور کی یہ بے گانگی، نہ صرف اس کے عمل کو ایک شے بناتی ہے، یہ شے، اس سے علاحدہ اپنی ایک مطلق ہستی رکھنے لگتی ہے۔ اس کا وجود اس کی ہستی سے باہر ہوتا ہے، اس سے بے گانہ ہوتا، اور یہ ایک خود مختار قوت بن کر اس کی مخالفت میں سامنے آکھڑی ہوتی ہے۔ اپنی جان جو اس نے اس شے میں لگائی ہے۔ اب ایک بے گانہ اور مخالف قوت بن کر اس کے سامنے آن کھڑی ہوتی ہے۔‘‘ سائنس اور ٹکنالوجی کی ترقی: اس نفسیاتی بے گانگی کے ساتھ ساتھ جدید عہد کی بعض دوسری خصوصیتوں پر نظر ڈالنا ضروری ہے۔ ہمارا زمانہ سائنس اور ٹکنالوجی کی غیر معمولی اور تیز رفتار ترقی کا زمانہ ہے۔ جن کی مدد سے اور جن کو استعمال میں لاکر انسانوں کے بڑے بڑے گروہوں نے، افلاس، بیماریوں اور بہت سی دوسری محرومیوں سے، جو قبل کے زمانوں میں انسانوں کی قسمت تھی، نجات حاصل کرلی ہے۔ اور اس کا امکان پیدا ہوگیا ہے کہ ساری نوع انسان کو تکلیف دہ مشقت، افلاس، بیماری، ناخواندگی، پس ماندگی سے چھٹکارا دلا کر مادی خوش حالی فراہم کی جاسکے۔ ترقی کی اس تیز رفتاری کا اندازہ اس سے لگایا جا سکتا ہے کہ ممالک متحدہ امریکا کے ایک سائنسی ادارے کےصدر گل برٹ وڈمین نے کہا ہے؛ ’’۱۹۵۰-۵۶ء کے درمیان سائنس اور انجینئرنگ کے شعبوں میں علم کی مقدار دگنی ہوگئی، اور غالباً اس کے بعد کی مدت میں پھر دگنی ہوگئی۔ اس وقت جن اشیاء کی پیداوار ہو رہی ہے، ان میں سے پچاسی فیصدی ایسی ہیں جو ۱۹۵۶ء میں تجرباتی مرحلے میں بھی نہیں تھیں۔ دنیا میں اس وقت جتنے سائنس داں اور انجینئر زندہ ہیں، وہ پوری انسانی تاریخ کے نوے فیصد ہیں۔‘‘ یہ بات گزشتہ سال کہی گئی تھی (۱۹۶۷) اور میں نہیں کہہ سکتا کہ مسٹروڈمین کا یہ تخمینہ صحیح ہے یا نہیں، پھر بھی اگر اس تخمینے میں کسی قدر مبالغہ سےبھی کام لیا گیا ہے، فی الجملہ ایسے عہد کی غیرمعمولی تیز رفتار ترقی سے انکار نہیں کیا جاسکتا، جب انسان کے قبضے میں ایٹمی اور نیوکلیائی طاقت آگئی ہے اور اس کا استعمال بھی شروع ہوگیا ہے، اور جب آٹومیشن، الکٹرونک مشینوں اور سائبرٹیکنکس کا استعمال صنعتی اعتبار سے ترقی یافتہ ملکوں میں پھیلتا جارہا ہے، اور ان کے ذریعہ سے گنتی کے افراد، اتنا کام کرسکتے ہیں جو پہلے سیکڑوں ہزاروں آدمی کرتے تھے، اور جب انسان ارضی بندش کو توڑ کر خلا اور بیرونی خلا میں پرواز کرنے لگا ہے، جب چاند اور زہرہ پر اس نے اپنی نشانیاں اتار دی ہیں۔ یقینی یہ تبدیلیاں اتنی بڑی اور بنیادی ہیں کہ ان سے پوری نوع انسانی، معیشت، معاشرت اور اس کے سبب سے انسانوں کی نفسیات، ان کے اجتماعی اور انفرادی تعلقات، فن اور آرٹ اور ادب پر گہرا اثر پڑے گا، اور اس وقت بھی پڑ رہا ہے، لیکن قبل اس کے کہ ہم اس کا ذکر کریں، اس تصویر کے ایک دوسرے پہلو پر نظر ڈالنا ضروری ہے۔ تصویر کا دوسرا رخ: ٹھیک ایسے زمانے میں جب انسان کے علم اور اس کی عملی صلاحیت نے اتنی زبردست ترقی کی ہے کہ اس دنیا کو جنت بنانے کی حقیقی صلاحیت رکھتے ہیں، ٹھیک اسی زمانے میں اور اس تابناک امکان اور صلاحیت کے ساتھ ساتھ پوری نوع انسانی کی نیوکلیائی بربادی اور ہلاکت، یعنی اس دنیا کو یکایک، چند گھنٹوں کے ہی اندر ایٹمی خاک کے جہنم اور تہذیب و تمدن کی ہیبت ناک تباہی کا خطرہ بھی ہمارے سروں پر منڈلانے لگا ہے۔ وہ طاقت جو اس کرۂ خاکی اور اس پر بسنے والی مخلوق کو لامحدود خوش حالی دے سکتی ہے، اس کا ہی علم اور نیوکلیائی آلات حرب کی شکل ہے، اس کا ذخیرہ، اگر نیوکلیائی جنگ چھڑ جائے، تو ماہروں کے اندازے کے مطابق پوری نوع انسانی، اس کی تمام بستیوں، آبادیوں، تمام تمدنی اور تہذیبی مظاہر کو ایک بار نہیں، بیس مرتبہ مکمل طور سے ہلاک و برباد کرنے کی صلاحیت رکھتا ہے۔ حقیقت یہ ہے کہ انسانی زندگی کے موجودہ بڑے اور بنیادی تضادات جن کا ہم نے ابھی ذکر کیا، یعنی ایک طرف بڑی مشینی صنعت، سائنس اور ٹکنالوجی کی غیرمعمولی ترقی، یعنی نئے وسائل و ذرائع پیدا وار کی دریافت اور ان کی وجہ سےانسانی سماج کی غیر معمولی ترقی، دوسری طرف سرمایہ دار دنیا میں ان وسائل و ذرائع پیداوار کی ذاتی ملکیت، استعمار، اجارہ داری، نوآبادیاتی نظام اور نوآبادیاتی اور استعماری جنگیں، اور عالم گیر نیوکلیائی ہلاکت کا خطرہ، اس کا متقاضی ہے کہ ان تضادات کو حاصل کرکے نوع انسانی کے راستے سے اس کی لامحدود ترقی کے راستے کی رکاوٹوں کو جلد از جلد دور کیا جائے، اور ایک نظام معاشرت کی تشکیل کی جائے، جس کی موجودہ اجتماعی محنت خود متقاضی ہے، اور جس کی عملی شکل کے ابتدائی نقوش ہمیں دنیا کے ایک تہائی سوشلسٹ حصے میں نظر آنے لگے ہیں، دنیا کا وہ حصہ جہاں ذرائع اور وسائل پیداوار پر ذاتی منافع خور ملکیت کو ختم کر دیا گیا ہے، جہاں محنت کش طبقہ ذرائع و وسائل پیداوار کا مالک اور مختار ہے اور جہاں ریاست کا نظم و نسق محنت کش طبقوں کے ہاتھ میں ہے۔ لیکن جیسا کہ قدیم اور جدید عہد دونوں کی تاریخ ہمیں بتاتی ہے، استحصال کرنے والے حکمراں طبقے، اس وقت بھی جب تاریخ کی جانب سے ان کو موت کا پروانہ مل چکتا ہے، اور جب ان کا وجود نئی ترقی پذیر قوتوں اور طبقات کے راستے میں ایک ناقابل برداشت رکاوٹ بن چکا ہوتا ہے، خود بہ خود، اپنے انجام کا ادراک حاصل کر کے پُرامن طریقے سے سیاست اور معاشرت کے اسٹیج سے ہٹ کر پس پردہ نہیں چلے جاتے، انھیں بے دخل کرنے کے لیے زندگی کی ترقی کےعلم بردار طبقوں اور گروہوں کو سخت انقلابی جدوجہد کرنا ہوتی ہے، اور یہ جدوجہد محض سیاسی یا معاشی میدان میں نہیں، بلکہ نظریاتی، فلسفیانہ، ادبی اور فنی محاذوں پر بھی جاری ہوتی ہے۔ (نام ور ادیب، انقلابی فکر و نظریہ کے حامل سماجی دانش ور اور مارکسسٹ سجاد ظہیر کے ایک مضمون سے اقتباسات)",entertainment
91,زارا کی لاش کے ٹکڑے کرنے کے لئے صغریٰ بی بی نے کتنے پیسے دیے؟ ملزم نوید کا  انکشاف,https://urdu.arynews.tv/daska-women-death-investigation-continue/,"ڈسکہ : سگی خالہ کے ہاتھوں بہو کے قتل کی تحقیقات میں ملزم نوید نے بتایا کہ صغریٰ بی بی نے زارا کے لاش کے ٹکڑے کرنے کے کتنے پیسے دیے۔ تفصیلات کے مطابق ڈسکہ میں سات سات ماہ کی حاملہ بہو کے قتل کی تحقیقات کا دائرہ بڑھادیا اور علاقے کی مزید سی سی ٹی وی فوٹیجز حاصل کرلیں۔ پولیس نے بتایا کہ ملزم نوید نے دوران تفتیش انکشاف کیا صغراں بی بی نے لاش کے ٹکڑے ٹھکانے لگانے کیلئے پہلے 10 ہزار اور کام کے بعد مزید پانچ ہزار روپےدیے۔ حکام کا کہنا تھا کہ لاش کے ٹکڑے کرنے کیلئے چھری اور ٹوکا دو ہزار روپے میں خریداگیا، خریداری کے بعد ساس اور سہولت کار نے گول گپے کھائے اور کولڈرنک پی۔ پولیس نے کہا کہ سہولت کار نوید کو لانے کیلئےگلی کے بجائےہمسائےکاگھراستعمال کیاگیا، گلی میں لگے سی سی ٹی وی سےبچنےکیلئےمین گیٹ میں کرنٹ کا بہانہ کیاگیا۔ حکام کا یہ بھی بتانا تھا کہ سہولت کارنوید جمعہ کی شام آیااوررات کوپلاننگ کی ،نویداورمقتولہ کی ساس نےہفتےکوٹوکا،چھری خریدااوراتوارکوقتل کیا، تمام ویڈیوزفوٹوگرامیٹک ٹیسٹ کیلئے فرانزک لیب بھجوائی جائیں گی۔ انھوں نے کہا کہ سی سی ٹی وی کےڈی وی آرقبضےمیں لے لیے ہیں ، جس سے مزیدشواہدملنےکاامکان ہے۔ یاد رہے قتل کے بعد دو سال کے بچے کی ماں سات ماہ کی حاملہ زارا کی لاش کے ٹکڑے کیے اور دھڑ سے سرا لگ کرکے چولہے پر جلا کر ناقابل شناخت بنایا تھا اور لاش کے ٹکڑے دو بوریوں میں بند کرکے نہر میں پھینک دیے۔",entertainment
92,کراچی میں  19 نومبر سے 22 نومبر تک کون کون سے راستے بند ہوں گے؟,https://urdu.arynews.tv/traffic-plan-for-ideas-2024/,"کراچی : دفاعی نمائش آئیڈیاز 2024 کے پیش نظر شہریوں کی سہولت کے لئے راستوں کی بندش کا ٹریفک پلان جاری کردیا۔ تفصیلات کے مطابق دفاعی نمائش کے لیے ٹریفک پولیس نے ٹریفک پلان جاری کردیا ، 19 نومبر سے 22 نومبر تک ایکسپو سینٹر میں دفاعی نمائش ہونے جارہی ہے۔ ٹریفک پولیس نے بتایا کہ صبح 7 سے شام 7بجے تک ایکسپوسینٹر سے منسلک سڑکیں بند رہیں گی جبکہ حسن اسکوائر فلائی اوور سے نیشنل اسٹیڈیم سڑک بند اور اسٹیڈیم فلائی اوور سے دونوں فلائی اوورز ٹریفک کیلئے بند ہوں گے۔ ٹریفک پولیس نے کہا کہ ڈالمیا روڈ اسٹیڈیم سگنل سے دائیں جانب حسن اسکوائر جانے والا روڈ بند ہوگا اور یونیورسٹی روڈ نیپا سے آتے ہوئے ایکسپو سینٹر سے بائیں جانے والی سڑک بند ہوگی۔ پلان میں بتایا گیا کہ شارع فیصل سے ہیوی اور کمرشل گاڑیاں، واٹر ٹینکر کا کارساز روڈ پر داخلہ بند ہوگا،تمام ہیوی اور کمرشل گاڑیاں ڈرگ روڈ کا راستہ اختیار کریں۔ ٹریفک پلان کے مطابق  راشد منہاس روڈ سے اسٹیڈیم روڈ پر ہیوی اور کمرشل ٹریفک کے داخلے پر پابندی ہوگی اور ہیوی اور کمرشل گاڑیوں کو نیپا، عسکری 4 سے شارع فیصل اورنیپا چورنگی بھیجا جائے گا۔ ٹریفک پولیس  کا کہنا تھا کہ نیپا سےحسن اسکوائر تک ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل گاڑیاں نیپا، گلشن چورنگی سےسہراب گوٹھ یا ڈرگ روڈ کاراستہ اختیارکریں۔ جیل چورنگی سے حسن اسکوائر تک ہیوی اور کمرشل ٹریفک کو جانے کی اجازت نہیں ہوگی، کمرشل گاڑیاں شہید ملت روڈ یا تین ہٹی روڈ کا استعمال کریں۔ یونیورسٹی روڈ سے اسٹیڈیم روڈ پر ہیوی اورکمرشل ٹریفک کو اجازت نہیں ہوگی تو اس ٹریفک کو پی پی چورنگی ، شہید ملت روڈ کی جانب بھیجا جائے گا۔ لیاقت آباد نمبر 10سے حسن اسکوائر ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل ٹریفک لیاقت آباد نمبر 10 سے تین ہٹی کی جانب جاسکیں گے جبکہ سر شاہ سلیمان روڈ کے لئے غریب آباد سے شارع فیصل، حسن اسکوائراور نیپا کاراستہ اختیارکریں گے۔",entertainment
93,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",entertainment
94,"امریکی ارکان کانگریس سے خط  لکھوانا گولڈ اسمتھ فیملی  کی ہی  کارستانی ہے،  شرجیل میمن",https://urdu.arynews.tv/sherjeel-memon-reaction-on-us-lawmaker-letter/,"کراچی : وزیر اطلاعات سندھ شرجیل میمن کا کہنا ہے کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے ، اسرائیلی پیسہ استعمال کرکےبانی کورہاکرانےکی کوشش ہورہی ہے۔ تفصیلات کے مطابق پی ٹی آئی رہنماؤں کی رہائی کے لیے امریکی ارکان کانگریس کے خط پر وزیر اطلاعات سندھ شرجیل میمن نے ردعمل دیتے ہوئے کہا کہ ارکان کانگریس سےبائیڈن کو خط کس نے لکھوایا اور کیا مقصد ہے سب جانتےہیں ، کیاامریکی ارکان کانگریس نےفلسطین اورکشمیرکی صورتحال پرکبھی خط لکھا؟ صوبائی وزیر کا کہنا تھا کہ امریکا میں لابسٹ کو ہائر کیاگیاہےتاکہ بانی پی ٹی آئی کی رہائی کیلئےدباؤڈالاجائے، پاکستان میں پی ٹی آئی کی فنڈنگ کے کروڑوں امریکا میں لابسٹ پرخرچ ہورہےہیں، عالمی لابسٹ کو ہائرکیا جارہا ہےتاکہ پاکستان کے اندرونی معاملےمیں مداخلت کریں. انھوں نے کہا کہ پی ٹی آئی کاایک ہی ایجنڈاہےکہ حکومت پر دباؤ ڈال کر بانی کو رہا کرائیں، عدم اعتماد کےوقت پی ٹی آئی کہتی تھی پاکستان کا اندرونی معاملہ ہے اور ہم غلام نہیں ، پی ٹی آئی نے امریکا پرہی اپنی حکومت گرانے کی سازش کاالزام لگایا تھا اور آج پی ٹی آئی لابسٹ کےذریعے اُس ہی امریکی حکومت کوخط لکھوا رہی ہے۔ شرجیل میمن کا کہنا تھا کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے، گولڈ اسمتھ فیملی اسرائیل کی لابسٹ ہے۔ انھوں نے بتایا کہ بانی پی ٹی آئی پاکستان میں اسرائیل کا اثاثہ ہے، اسرائیلی جریدوں میں آرٹیکلز ہیں کہ پاکستان میں بانی ہی اسرائیل کو سوٹ کرتا ہے، خط وہ لکھوا رہے ہیں جن کا ایجنڈا ہمیشہ پاکستان کو نقصان پہنچانا ہے، ڈاکٹر اسرار نے 20، 25سال پہلے ہی بانی پی ٹی آئی سےمتعلق بتا دیاتھا۔ وزیراطلاعات سندھ کا کہنا تھا کہ اسرائیلی پیسہ استعمال کرکے بانی کو رہا کرانے کی کوشش ہورہی ہے، بانی اپنے دور میں سیاسی مخالفین کےخلاف نیب کو استعمال کرتےتھے،اس وقت خط کہاں تھے؟ اگریہ پاکستانی لابسٹ ہوتے تو کیا کشمیرکیلئے کبھی خط نہیں لکھواتے؟ انھوں نے مزید کہا کہ پی ٹی آئی بانی کی رہائی کےون پوائنٹ ایجنڈےکیلئے ہر حد تک جائے گی، بانی پی ٹی آئی پاکستان میں اسرائیل کا اسٹرٹیجک اثاثہ ہے، بانی کی رہائی کیلئےپی ٹی آئی کی طرف سے حیران کن چیزیں ابھی مزیدسامنےآئیں گی۔",entertainment
95,گم شدہ کی تلاش,https://urdu.arynews.tv/urdu-writer-fikr-tonsvi-book-passage/,"یہ اشتہار میں اپنے گم شدہ بھائی چنتا منی کے متعلق دے رہا ہوں۔ موصوف ایک مرتبہ پہلے بھی گم ہوگئے تھے، لیکن اس وقت میں نے اشتہار نہیں دیا تھا۔ کیونکہ میرا خیال تھا کہ موصوف خود دار آدمی ہے، اس لیے اس نے ضرور کنوئیں میں چھلانگ لگا دی ہوگی۔ لیکن چھٹے دن وہ میلی چکٹ پتلون کے ساتھ گھر لوٹ آیا اور بقول ہمارے چچا کے ’’آخر تو ہمارا ہی خون تھا، کیوں نہ لوٹتا، خون نے جوش مارا ہوگا۔‘‘ ہمیشہ اجلی پتلون پہننے والا کب تک گھر سے باہر رہ سکتا تھا۔ خودی چاہے کتنی ہی بلند ہو جائے پتلون کا مقابلہ نہیں کرسکتی۔ مگر اس بار مجھے یقین ہے کہ موصوف لوٹ کر نہیں آئے گا۔ کیونکہ وہ گھر سے دو سو روپے اٹھا کر لے گیا ہے۔ اس لیے اب اس کی رگوں میں ہمارا خون جوش نہیں مارے گا۔ اشتہار دینے کی ایک اور وجہ والدہ محترمہ ہیں، جو موصوف کو ابھی تک ’’نادان لڑکا‘‘ گردان رہی ہیں۔ میں نے لاکھ کہا کہ مادر مہربان! چنتا منی اب بیس برس کا ہوچکا ہے نادان نہیں رہا۔ وہ چہرے مہرے سے ہی گدھا دکھائی دیتا ہے مگر اندر سے کافی کائیاں ہوچکا ہے۔ مگر والدہ محترمہ جس نے اس گدھے کو جنم دیا، اپنی تخلیق پر زیادہ مستند رائے رکھتی ہیں، اس نے مجھے طعنہ دیا، ’’دراصل تم چھوٹے بھائی کی غیرحاضری میں ساری آبائی جائیداد کو تنہا ہڑپ کرنا چاہتے ہو۔‘‘ ہماری آبائی جائیداد دو کمروں والا ایک مکان ہے جو ہم نے کرائے پر لے رکھا ہے یا پھر والد محترم کے قبضہ میں ایک بہی کھاتا ہے جس میں درج ہے کہ ہمارے خاندان کے پاس ڈیڑھ سو ایکڑ زمین ہے جس پر آج کل ایک دریا بہہ رہا ہے۔ والد محترم گزشتہ گیارہ برس سے اس دریا کے سوکھنے کا انتظار کر رہے ہیں۔ اگرچہ والدہ محترمہ کے طعنہ کی بنیادیں دریا برد ہوچکی ہیں لیکن پھر بھی ایک فرماں بردار فرزند کے طور پر میں یہ اشتہار دینے پر مجبور ہوا ہوں۔ برادر عزیز چنتا منی کی تصویر مجھے نہیں مل سکی ورنہ اس اشتہار کے ساتھ ضرور چھپواتا۔ دراصل اس کے جتنے فوٹو تھے وہ اس نے اپنی وقتاً فوقتاً قسم کی محبوباؤں میں بانٹ دیے تھے۔ پوچھنے پر چنتا منی کی ہر محبوبہ نے جواب دیا کہ اس کے پاس چنتا منی کی فوٹو تھی، وہ اس نے رسوائی کے خوف سے ضائع کر دی ہے۔ ایک محبوبہ تو اتنی صاف گو نکلی کہ اس نے تنک کر جواب دیا، ’’میں نے شادی ہوتے ہی چنتا منی کی وہ فوٹو لوٹا دی تھی اور آج کل بٹوے میں اپنے خاوند کا فوٹو رکھتی ہوں۔‘‘ چنانچہ فوٹو دستیاب نہ ہونے کے باعث مجبوراً میں اپنا ہی فوٹو اس اشتہار کے ساتھ شائع کر رہا ہوں۔ اس کے باوجود گم شدہ میرے بھائی کو سمجھا جائے، مجھے نہیں۔ والد اور والدہ محترمہ دونوں کی متفقہ رائے ہے کہ چنتا منی کی ناک تم سے ملتی ہے، اس لیے پہچاننے میں آسانی رہے گی۔ ہمارے نانا مرحوم کی ناک بھی تم دونوں نواسوں سے ملتی تھی اور وہ بھی گھر سے بھاگ گئے تھے (عجیب ناک ہے، نانا کے وقت سے کٹ رہی ہے) بہرکیف فوٹو میں میری ناک حاضر ہے۔ ناک کے علاوہ میرے جتنے اعضا ہیں وہ میرے ذاتی ہیں۔ برادر عزیز چنتا منی کا ان سے کوئی تعلق نہیں۔ برادر موصوف چنتا منی کے باقی ناک نقشہ کے متعلق پوزیشن یہ ہے کہ اس کا رنگ بچپن میں دودھ کی طرح گورا تھا (ان دنوں وہ صرف ماں کا دودھ پیا کرتا تھا) لڑکپن میں وہ دودھیا رنگ گندمی ہوتا گیا، کیونکہ اس نے گندم کھانا شروع کردی تھی۔ جوان ہوتے ہی رنگ کا میلان سیاہی کی طرف ہوگیا، نہ جانے جوانی میں چوری چھپے اس نے کیا کھانا شروع کردیا تھا۔ البتہ جب والد محترم اسے ہیبت ناک قسم کی گالیاں اور بھبکیاں دیا کرتے تو لمحہ بھر کے لیے اس کا رنگ پیلا بھی پڑ جاتا تھا۔ گویا چنتا منی بڑا رنگا رنگ آدمی تھا (خدا اسے ہر رنگ میں خوش رکھے۔) آنکھیں بڑی بڑی مگر گونگی قسم کی، جیسے کوئی حسینہ بغیر بیاہ کے بیوہ ہو گئی ہو۔ کئی بار میں نے اسے مشورہ دیا، ’’ارے پگلے! ان پر کالا چشمہ لگالے، بات بن جائے گی۔‘‘ مگر وہ نہیں مانا۔ ایک بار میں نے اپنی بیوی کی آنکھ بچا کر اپنا چشمہ اسے دے بھی دیا مگر وہ اس نے ایک دوست کو دے دیا۔ دوست نوازی میں تو وہ بے مثال تھا۔ والد محترم اسے دوست نوازی پر ہمیشہ چھڑی سے پیٹا کرتے تھے اور اس پٹائی کو وہ کمال صبر و شکر سے سہ لیتا تھا۔ صبر و شکر میں بھی بے مثال تھا۔ والد محترم نہایت فخر سے کہا کرتے تھے کہ میں نے اپنی زندگی میں صرف ایک ہی شریف اور صابر لڑکا پیدا کیا ہے اور وہ چنتا منی ہے۔ بزرگوں کے سامنے چوں تک نہیں کرتا۔ آہ اس کے بھاگنے کے بعد اب ان بزرگوار کی چھڑی کسی کام نہیں آرہی۔ چنتا منی کی پیشانی پر ایک داغ ہے۔ ایک بار وہ چھت پر کھڑا ایک لڑکی کو گھور رہا تھا۔ لڑکی مذکورہ نے جواباً ایک اینٹ دے ماری۔ اگرچہ چنتا منی نے اس خشت محبت کا ذکر کسی سے نہیں کیا مگر بعد میں اس ناشائستہ لڑکی نے اپنی سہیلیوں سے ذکر کردیا تو بات پھیل گئی اور اس ڈاکٹر تک بھی جاپہنچی جس نے علاج کا بل ایک دم یہ کہہ کر بڑھا دیا کہ اینٹ کا زخم زیادہ خطرناک ہوتا ہے۔ چنتا منی کے جسم کے باقی حصے صحیح سلامت ہیں۔ وہ ایک مضبوط الجثہ نوجوان ہے۔ غلہ کی بوری اٹھا کر تین میل تک چل سکتا ہے۔ ممکن ہے وہ اس وقت بھی کسی غلہ منڈی میں بوریاں اٹھانے کا کام کر رہا ہو اور منڈی کے بیوپاری اسے نہایت قلیل اجرت دے رہے ہوں۔ کیونکہ چنتا منی کو بھاؤ تاؤ کرنا نہیں آتا۔ اسے کچھ بھی نہیں آتا۔ سوائے خاموش رہنے کے۔ سوائے ستم سہنے کے۔ مگر میں بیوپاریوں کو مشورہ دوں گا کہ وہ اس ستم پسندی کا زیادہ استحصال نہ کریں، ورنہ وہ ان کے ہاں سے بھی بھاگ جائے گا۔ کیونکہ بھاگنے کے لیے اس کے پاس پاؤں موجود ہیں۔ چنتا منی کی زبان کام نہیں کرتی، پاؤں کام کرتے ہیں۔ چنتا منی کیوں بھاگا؟ اس کے متعلق مؤرخین کی آراء میں شدید اختلاف پایا جاتا ہے۔ والد محترم یعنی ابوالچنتا منی کا خیال ہے کہ لڑکا شادی کا خواہش مند تھا مگر اسے دور دور تک شادی کے کوئی آثار دکھائی نہیں دیتے تھے۔ مگر عم الچنتا منی یعنی چچا جان اس رائے سے اتفاق نہیں کرتے۔۔۔ وہ کہتے ہیں کہ چنتا سرے سے شادی سسٹم کے ہی خلاف تھا اور برہم چریہ میں یقین رکھتا تھا۔ اس کے علاوہ وہ ایک ذمہ دارانہ سوجھ بوجھ کا مالک تھا۔ وہ جانتا تھا کہ اس کی دو بہنیں ابھی تک کنواری بیٹھی ہیں۔ یعنی برہم چریہ کے لیے اس کے پاس ٹھوس وجہ موجود تھی۔۔۔ تیسرے مؤرخ ام الچنتا منی یعنی والدہ محترمہ کی رائے چچا جان سے کسی حد تک ملتی ہے، صرف اس ترمیم کے ساتھ کہ بہو (یعنی میری زوجہ) نے ہی اسے یہاں سے فرار ہونے میں مدد دی ہے۔ خود بہو بھی اس قسم کی ایک الگ رائے رکھتی ہے۔ یعنی جو ساس کہے اس کے الٹ۔ قارئین! مجھے انتہائی افسوس ہے کہ چنتا منی کی خاطر مجھے اپنے کنبہ کی اندرونی حالت ظاہر کرنا پڑی اور باعزت کنبے کے لیے یہ ڈوب مرنے کا مقام ہے۔ لیکن پورا پس منظر دیے بغیر چنتا منی کی تلاش ناممکن ہے، بہرکیف مؤرخین کے ان شدید اختلافات کی موجودگی میں وثوق سے کہنا ناممکن ہے کہ چنتامنی کیوں بھاگا؟ بیکاری، بیزاری، کنوارپن، کند ذہنی، پٹائی، ڈیموکریسی، صنعتی ارتقا، برہم چریہ، قربانی، بے وقوفی۔۔۔ ان میں سے کوئی ایک وجہ بھی ہوسکتی ہے یا ساری وجہیں بھی ہوسکتی ہیں۔ شاید چنتا منی ان تمام وجہوں کو اپنے ذہن میں پالتا رہا، پالتا رہا اور اس دن یہ تمام وجہیں منزل مقصود کو پہنچ گئیں جب اچانک دو سو رپے اس کے ہاتھ لگ گئے۔ یہ دو سورپے میرے ایک دوست کی امانت تھے اور اب اس نے مجھ پر مقدمہ کر رکھا ہے۔ عزیز چنتا منی کی تلاش میں ہم نے کوئی کسر نہیں اٹھارکھی۔ ریلوے اسٹیشنوں پر ڈھونڈا، جیل خانے چھانے، جوئے خانوں میں گئے، فلم کمپنیوں سے پوچھا۔ میری ماں درختوں سے پوچھتی پھری۔ والد محترم نے مختلف ریل گاڑیوں پر سفر کیا لیکن چنتا منی جیسے ایک خدا تھا کہ کہیں نہیں ملا۔ (ممتاز اردو ادیب اور معروف مزاح نگار فکر تونسوی کی ایک شگفتہ تحریر)",entertainment
96,آسٹریلیا کے دیہی علاقے کا ایک فارم ہاؤس (سیر و سیاحت),https://urdu.arynews.tv/tariq-mirza-aurtrelia-village-life/,"میں جب بھی شہر کی گہما گہمی سے اکتاتا ہوں تو آسٹریلیا کے کسی دیہی علاقے کا رُخ کرتا ہوں۔ یہاں چھوٹے چھوٹے قصبات بلکہ گاؤں میں بھی ہوٹل دستیاب ہیں۔ جدید سہولتوں کے باوجود گاؤں کی زندگی اب بھی زیادہ نہیں بدلی۔ بلکہ صدیوں پرانی طرز پر قائم ہے۔ وسیع رقبے پر بنے سادہ سے مکانات، کشادہ سڑکیں، درختوں اور سبزے کی بہتات، صاف ستھری آب و ہوا اور حدّ نظر تک پھیلے کھیت اور کھلیان فطرت سے بہت قریب محسوس ہوتے ہیں۔ اس سے بھی زیادہ تنہائی اور سکوت درکار ہو تو فارم ہاؤس بھی کرائے پر مل جاتے ہیں۔ چند ماہ قبل ہمیں ایسے ہی ماحول کی طلب محسوس ہوئی تو ہم نے نیو ساؤتھ ویلز اور کوئنز لینڈ کے درمیان واقع شہر ٹاری کے مضافات میں ایک فارم ہاؤس چند دنوں کے لیے بُک کرا لیا۔ راہ کے خوشگوار مناظر دیکھتے، سبزے اور درختوں کے بیچ ہموار سڑک پر چلتے اور بھیڑوں، گائیوں اور گھوڑوں کے فارمز کا مشاہدہ کرتے پانچ گھنٹے کے بعد ہم اس فارم کی طرف مڑنے والی سڑک کے سامنے جا پہنچے۔ فارم ہاؤس کی طرف جانے والی یہ دو کلومیٹر سڑک کچی تھی مگر اس پر چھوٹے چھوٹے پتھروں کا فرش بچھا ہوا تھا۔ جس پر گاڑی چلنے سے کڑکڑاہٹ کی آواز آتی تھی۔ سڑک کے دونوں اطراف گھنے، اُونچے اور قدیم درخت ایستادہ تھے جن کی خستہ ڈالیاں ٹوٹ ٹوٹ کر گرتی رہتی ہیں۔ ہم فارم ہاؤس کے سامنے پہنچے تو دور دور تک جنگلوں میں گھرے، آبادیوں سے دور اس اکلوتے گھر کو دیکھ کر یوں لگا جیسے جنگل میں بہار آگئی ہے۔ کیونکہ گھر کے چاروں اطراف بڑے درختوں کے بجائے بے شمار چھوٹے اور پھول دار پودے رنگ بکھیر رہے تھے۔ ان میں پھلوں سے لدے لیمن، مالٹے،سٹرابری اور سیب کے درخت بھی شامل تھے۔ مرکزی دروازے کے پاس لگی انگور کی بیل گھر کی دیوار پر پھیلی تھی۔ جب کہ عقب میں کافی دور تک گھاس کا میدان تھا جہاں بکریاں، گائیں اور گھوڑے چر رہے تھے۔ گھر کے ارد گر آہنی تاروں کی باڑ تھی اور سامنے دھکیل کر کھلنے والا گیٹ تھا۔ گیٹ کھول کر ہم گاڑی اندر لے گئے اور ایک شیڈ کے نیچے پارک کر دی۔ گھر کے باہر نمبر کے علاوہ کچھ نہیں لکھا تھا اس لیے مجھے کچھ شک تھا کہ یہی ہمارا مطلوبہ فارم ہاؤس ہے۔ یہ شک رفع کرنے کے لیے وہاں کوئی فرد موجود نہیں تھا۔ میں نے فارم کی مالکن کو فون کر کے بتایا کہ ہم یہاں پہنچ گئے ہیں۔ اس نے فون پر ہی خوش آمدید کہا اور بتایا ’’چابی مرکزی دروازے کے سامنے دیوار پر چسپاں ایک بکس کے اندر ہے اور باکس کھولنے کے لیے کوڈ نمبر یہ ہے۔ گھر کے اندر آپ کو ہر شے تیار اور صاف ستھری ملے گی۔‘‘ ہم اس خاتون کی ہدایت کے مطابق دروازہ کھول کر اندر گئے تو واقعی پورا گھر سجا دھجا اور صاف ستھرا تھا۔ بستر کی چادریں، تکیے، تولیے، فریج، ٹی وی، چولہے، برتن ، کیتلی، ٹوسٹر، لائبریری، ویڈیو، برآمدے میں باربی کیو چولہا اور دیگر سب چیزیں موجود اور صاف ستھری تھیں۔ ہم چار دن وہاں رہے، اس دوران کوئی شخص وہاں نہیں آیا۔ آخری دن کرایہ بھی وہیں رکھ کر آئے۔ دراصل ہم نے یہ فارم ہاؤس صرف تین دن کے لیے لیا تھا۔ تیسری رات میرا ایک دوست بھی اپنی بیگم کے ساتھ وہاں آگیا۔ حالانکہ وہاں دیکھنے والا کوئی نہیں تھا پھر بھی میں نے فون کر کے مالکن کو بتایا، ’’ آپ کو مطلع کرنا تھا کہ ہمارے دو مہمان آئے ہیں۔ دوسرے یہ پوچھنا تھا کہ کیا ہم ایک رات مزید یہاں رُک سکتے ہیں۔ میں توقع کر رہا تھا کہ وہ اضافی افراد کا اضافی کرایہ طلب کرے گی۔ کیونکہ گھر میں جتنے زیادہ لوگ ہوتے ہیں، اتنا بجلی اور پانی زیادہ خرچ ہوتا ہے۔ مگر اس نے یہ جواب دے کر ہمیں حیران کر دیا، ’’مہمانوں کا کوئی مسئلہ نہیں، ہاں آپ ایک رات مزید رک سکتے ہیں کیونکہ کل کوئی اور مہمان نہیں آرہا۔ اس اضافی رات کا کرایہ دینے کی بھی ضرورت نہیں۔’’ یہ جواب میرے لیے انتہائی غیر متوقع تھا۔ کافی دیر تک یقین نہیں آیا کہ ایسے بھی لوگ ہوتے ہیں جنہیں لالچ چھو کر بھی نہیں گزرتی۔ ہم اچھی طرح جانتے تھے کہ فارم ہاؤس کی مالک خاتون ایک ریستوراں میں اور اس کا میاں کھیتوں میں مزدوری کرتے ہیں۔ یہ بات اس نے خود مجھے فون پر بتائی تھی۔ فارم ہاؤس کا خرچ نکال کر انہیں اس سے معمولی آمدنی ہوتی ہے۔ اس کے باوجود انہیں لالچ اور حرص نہیں تھی۔ اس فارم میں درجن بھر گائیں، اتنی ہی بکریاں اور دو گھوڑے تھے۔ فارم کے مکین کی حیثیت سے آپ کو ان کی فکر کرنے کی ضرورت نہیں۔ وہ پچیس ایکڑ میں پھیلے اس فارم میں خود ہی چرتے پھرتے ہیں۔ دھوپ اور بارش سے پناہ لینی ہو تو درختوں کے جھنڈ تلے چلے جاتے ہیں۔ فارم میں تین چھوٹے چھوٹے تالاب ہیں جہاں بارش کا پانی جمع رہتا ہے۔ وہیں سے یہ اپنی پیاس بجھاتے ہیں۔ ہاں مہمان اپنے شوق کی خاطر انہیں چارہ ڈالنا چاہیں تو فارم ہاؤس کے عقب میں ایک شیڈ میں گائے، گھوڑے اور بکریوں کے لیے الگ الگ چارہ موجود ہے۔ چارہ لے کر باڑ کے پاس جائیں تو گھوڑے اور گائیں جمع ہو جاتے ہیں، آپ باڑ کے اوپر سے انہیں گھاس ڈال سکتے ہیں۔ بکریوں کا الگ باڑہ ہے۔ وہاں پرانا سا شیڈ بھی ہے جہاں وہ سردی اور بارش میں پناہ لیتی ہیں۔ فارم ہاؤس میں بجلی کی سپلائی ہے مگر اس کے ساتھ شمسی توانائی بھی استعمال ہوتی ہے۔ آسٹریلیا میں شمسی توانائی کا استعمال عام ہے خاص طور پر دیہی علاقوں میں۔ دوسری اہم بات یہ ہے کہ فارم ہاؤس میں استعمال ہونے والا تمام پانی بارش سے جمع کیا ہوا ہے۔ گھر سے ملحق دو بڑے بڑے پلاسٹک کے ٹینک ہیں جہاں چھت سے بارش کا پانی جمع ہوتا ہے۔ یہی پانی نہانے دھونے، کھانے پینے ہر مقصد کے لیے استعمال ہوتا ہے۔ میں سوچتا تھا کہ آسٹریلیا اور ہندوستان پاکستان کے موسموں میں بہت مماثلت ہے۔ بارشیں اور دھوپ دونوں جگہوں کی مشترکہ خصوصیات ہیں۔ بلکہ پاکستان میں دھوپ زیادہ پڑتی ہے۔ وہاں ایسے شمسی پلانٹ آسانی سے اور ارزاں داموں لگ سکتے ہیں۔ علاوہ ازیں بارش کا پانی جمع کر کے استعمال کیا جا سکتا ہے۔ تیسری بات یہ کہ ہمارے دیہات میں بھی ایسے تالاب بنائے جا سکتے ہیں جیسے اس فارم میں بنے ہیں۔ جب بارش نہ تو یہ پانی مویشیوں اور فصلوں کے لیے استعمال ہو سکتا ہے۔ ان میں سے کوئی کام بھی مشکل اور مہنگا نہیں ہے۔ نہ جانے اس طرف کسی کی توجّہ کیوں نہیں ہے۔ اس علاقے میں شہد کے بہت سے فارم ہیں۔ علاوہ ازیں سیب، ناشپاتی ، سٹرابری، انگور اور دیگر پھلوں کے باغات ہیں۔ ہم اس علاقے میں ڈرائیونگ کرتے تو کئی گھروں کے آگے شہد اور ان پھلوں کی فروخت کا بورڈ رکھا نظر آتا۔ ایک جگہ گاڑی روک کر ہم اندر گئے۔ وہاں برآمدے میں میز پر خالص شہد کی بوتلیں اور پھلوں کی ٹوکریاں رکھی تھیں۔ ان پر قیمت درج تھی اور ایک طرف کھلا بکس رکھا تھا، جہاں سے بڑا نوٹ ہونے کی صورت میں آپ اپنا چینج بھی لے سکتے ہیں۔ وہاں نہ کوئی شخص تھا اور نہ کوئی کیمرا۔ لیکن مجال ہے کہ کوئی شخص چوری یا بے ایمانی کرے۔ گاؤں کے یہ لوگ سادہ اور فطری زندگی گزارتے ہیں۔ ان کے پاس مال و دولت نہیں ہوتی مگر وہ قناعت کی دولت سے مالامال ہیں۔ پرانے گھروں ، چھوٹی گاڑیوں اور قدرے غربت کے باوجود بڑے شہروں سے دور رہ کر اپنے طرزِ حیات سے خوش ہیں۔ یہاں آبادی اور ذرائع روزگار دونوں کم ہیں۔ کیونکہ اس علاقے کی سطح مرتفع پر فصلیں نہیں اُگتیں صرف مویشی بانی، باغبانی اور دیگر چھوٹے چھوٹے مشاغل ہیں جن کی محدود آمدنی ہے مگر وہ صبر شکر کے ساتھ اس سے گزارہ کر لیتے ہیں۔ ایسے علاقے میں قیام کی صورت میں ہ میں اشیائے خوردونوش کا مسئلہ درپیش ہوتا ہے۔ کیونکہ یہاں ریستوراں کم اور حلال کھانا نایاب ہے۔ اس لیے ہم زیادہ سے زیادہ اشیائے خورد و نوش اپنے ساتھ لے کر جاتے ہیں۔ اسی علاقے کے ایک دور دراز گاؤں کی سیر کے دوران ہمیں اشتہا محسوس ہوئی تو وہاں نظر آنے والے واحد کیفے کے اندر چلے گئے۔ سہ پہر کے اس وقت وہاں کوئی اور گاہک نہیں تھا۔ کیفے کی مالکن اُدھیڑ عمر آسٹریلین خاتون سے ہم نے دستیاب کھانوں کے بارے میں دریافت کیا تو ہمارے مطلب کی کوئی حلال شے موجود نہیں تھی۔ ہمیں مایوس دیکھ کر یہ خاتون بھی پریشان ہو گئی۔ حالانکہ اس کا کوئی قصور نہیں تھا۔ میں نے پوچھا ‘‘ آپ کے پاس ڈبل روٹی اور انڈے ہیں؟’’ اس نے فوراً اثبات میں جواب دیا۔ ہمارے کہنے پر اس نے ڈبل روٹی، انڈے، پنیر، مکھن، ٹماٹر اور پیاز نکالے۔ ہم سب نے مل جل کر پیاز، ٹماٹر اور انڈوں کا آملیٹ بنایا، ٹوسٹ گرم کیا، مکھن لگایا اور مزے سے تازہ اور گرم کھانا کھایا جو اس علاقے کی نسبت سے غنیمت تھا۔ خاتون ہمیں خوش اور مطمئن دیکھ کر بہت خوش تھی۔ ہم نے نماز ادا کرنے کی خواہش ظاہر کی تو اس مہمان نواز خاتون کو پہلے تو سمجھ نہیں آیا کہ ہم کیا چاہتے ہیں۔ ہم نے سمجھایا کہ ہمیں صاف جگہ اور صاف کپڑا درکار ہے۔ جب سمجھ آیا تو اس نے فوراً جگہ صاف کی، صاف ستھری چادر بچھائی اور خود دروازے سے باہر چلی گئی۔ نماز کے بعد ہم نے اس مہربان خاتون کا شکریہ ادا کیا تو نہ جانے کیوں اس کی آنکھوں میں آنسو آگئے۔ شاید یہ اس کی زندگی کا انوکھا تجربہ تھا۔ ایک چھوٹے سے گاؤں میں رہنے والی اس خاتون نے مسلمانوں کے بارے میں نجانے کیا کچھ سن رکھا تھا۔ آج پہلی مرتبہ سامنا ہوا تو وہ ششدر رہ گئی۔ ہمارے لیے بھی یہ ‘پاسباں مل گئے کعبے کو صنم خانے سے’ والا معاملہ تھا۔ یہ دنیا تو ہے ہی حیرت کدہ! یہاں ایسی حیرتیں اکثر ملتی رہتی ہیں۔ واپسی کے سفر میں، میں سوچ رہا تھا کہ قوموں کی سر بلندی کے لیے وسائل کی نہیں۔ حسنِ اخلاق اور بلند کردار کی ضرورت ہوتی ہے۔ اطمینان و مسرت کے لیے روپے پیسے کی نہیں قناعت کی ضرورت ہوتی ہے۔ اس خطے میں سکون اور اطمینان کی یہی وجوہات ہیں۔ (آسٹریلیا میں مقیم افسانہ نگار اور کئی کتابوں کے مصنّف طارق مرزا کی ایک منتخب تحریر)",entertainment
97,’مردِ کامل‘ اور ’مردِ مومن‘,https://urdu.arynews.tv/iqbal-poetry-and-friedrich-nietzsche/,"شاعرِ مشرق حضرت علامہ اقبالؒ کے فکری مآخذ کے متعلق مختلف قیاس آرائیوں کا سلسلہ ان کی حیات میں شروع ہو گیا تھا جو ابھی تک تھما نہیں ہے۔ خصوصاً ان کے شہرۂ آفاق اور معراجِ انسانیت فلسفۂ خودی کے متعلق مختلف نقّادوں نے مختلف یورپی علمی شخصیات کے نام لیے ہیں۔ زیادہ تر کی تان فرانسیسی فلسفی نطشے پر ٹوٹی ہے جس نے’مردِ کامل‘ کے نام سے عظمتِ انسانی کا فلسفہ پیش کیا تھا۔ ابھی کل ہی میں جوشؔ ملیح آبادی کی کتاب ’یادوں کی بارات‘ پڑھ رہا تھا، اُنہوں نے بھی اقبالؒ پر طنز کے تیر برساتے ہوئے لکھا کہ انہوں نے نطشے کے مردِ کامل کو مسلمان کر کے مردِ مومن بنا دیا ہے۔ خیر جوش صاحب نے تو اس کتاب میں اور بھی بہت کچھ لکھا ہے جس میں اپنے تئیس معاشقوں، اپنی بادہ خوری، شب و روز کی عیاشیوں، قیامِ پاکستان کی مخالفت اور پھر اسی پاکستان میں سرکاری مراعات سے استفادہ اور پھر پاکستان چھوڑ کر ہندوستان لوٹ جانے تک، ان کوئی کل سیدھی دکھائی نہیں دی۔ حقیقت یہ ہے کہ اقبال ؒ مشرق اور مغرب دونوں بحرِ علم کے غواص تھے۔ کارل ماکس، گوئٹے، ارسطو، ابن ِ خلدون، رازی، رومی، نطشے، آئن سٹائن، بائرن، پٹوفی، ہیگل، مزدک سمیت علم و ہنر کے کتنے ہی تابندہ چراغ تھے جن سے اقبالؒ نے اکتسابِ فیض کیا۔ تاہم ان تمام حکما سے علامہ نے اپنے نظریات کو خلط ملط نہیں ہونے دیا، بلکہ ایک بلند پایہ مفکّر اور فلسفی کی حیثیت سے اپنی سوچ اور اپنا نظریہ منفرد اور جداگانہ رکھا۔ کہاں نطشے کا مردِ کامل جو بے روح مشین کی طرح ہے اور کہاں اقبال کا مردِ مومن جس کی خودی کا سرّ نہاں لا ا لہ الا اللہ ہے۔ ویسے بھی شاعرِ مشرق علامہ محمد اقبالؒ کی فکر اور فلسفہ تہذیبِ مشرق کا عکاس ہے جو عمومی طور پر مغربی فکر کے برعکس ہے۔ وہ فرماتے ہیں: کھول آنکھ، زمین دیکھ، فلک دیکھ، فضا دیکھمشرق سے اُبھرتے ہوئے سورج کو ذرا دیکھ علامہ ؒ کے فکر و نظر میں بُو علی اور رازی کا انداز اور رومی کا سوز و ساز ان کے کلام کو الہامی بنا دیتا ہے۔ علامہ اقبالؒ رومی جیسے مردِ عارف کے مدّاح تھے جس کی فکر میں سوز ہے۔ وہ انہیں پیرِ رومی کہتے تھے اور خود کو مریدِ ہندی۔ انہوں نے بُو علی کو عقل و دانش اور رومی کو عشق و مستی کا استعارہ قرار دیا۔ اقبال فرماتے ہیں: اِسی کشمکش میں گزری مری زندگی کی راتیںکبھی سوز و سازِ رومی، کبھی پیچ و تاب رازی یورپ سے لوٹنے کے بعد اقبالؒ کے اندر ایسی انقلابی تبدیلیاں آئیں کہ انہوں نے وطنیت اور قومیت کا جال توڑ کر اسلام کا علم تھام لیا۔ وہ مفکر اسلام، حکیم الامت اور ترجمانُ القرآن بن کر احیائے اسلام اور نشاۃِ اسلامیہ کے علمبردار بن کر نمایاں ہوئے۔ چنانچہ اگلے تیس برس جو ان کی زندگی کے تھے وہ انہوں نے اسلام کے نظامِ فکر، فلسفۂ اسلام اور پیغمبرِ اسلام ﷺ کی شخصیت اور پیغام کو عام کرنے میں صرف کیے۔ اس کے بعد انہوں نے قرآن کے پیغام کو عام کرنے کے لیے جیسے خود وقف کر دیا۔ آغاز ہی سے اقبال کے کلام اور پیام میں قومی اور ملّی شعور نمایاں تھا۔ انہوں نے تاریخِ اسلام، اسلامی علم و فلسفہ، فقہی مباحث اور قرآن و سنت کا گہرائی سے مطالعہ کیا۔ تاریخِ اسلام سے ان کی فکر کو جلا ملی۔ اس علمی آگہی کی وجہ سے ملّتِ اسلامیہ کی عظمتِ رفتہ کے زوال، اس کی زبوں حالی، بیشتر مسلمان ملکوں کی غلامی، جہالت اور یورپ کی غاصبانہ نوآبادیاتی پالیسی نے اقبال ؒ کے عقل و شعور کو اپنی لپیٹ میں لے لیا تھا۔ مسلمانوں کے علمی ورثے، اسلامی تاریخ، مسلم مفکرین، علما، حکما کے کارنامے اسلام کے سنہری اصول، مسلمانوں کی فکری تحریکوں اور مغرب کے فلسفے کے عمیق مطالعے نے اقبالؒ کو اپنی بنیاد یعنی سیرت النبیﷺ اور قرآن کے قریب کر دیا۔ قرآن کریم ان کے شعور سے تحت الشعور تک سرایت کرتا چلا گیا۔ انہیں بیشتر مسائل کا حل اس الہامی کتاب میں دکھائی دینے لگا۔وقت گزرنے کے ساتھ ساتھ قرآن سے ان کا رشتہ گہرے سے گہرا ہوتا چلا گیا۔ حتیٰ کہ قرآن اور صاحبِ قرآن ان کے فکر و فلسفہ کا محور بن گئے۔چنانچہ اقبالؒ قرآن کے ایسے مفسر اور شارح بن کر سامنے آئے جنہوں نے اس الہامی پیغام کو شعری اسلوب میں ڈھال کر نیا رنگ و آہنگ دیا جو تاقیامت اہلِ ایمان کے قلب و ذہن کو گرماتا رہے گا۔ علامہ ؒ کے کلام میں قرآنی پیام بھی ہے اور شعری حسن بھی ہے اور انتہائی موثر پیرایہ بھی جس سے کوئی بھی حساس قاری متاثر ہوئے بغیر نہیں رہ سکتا۔: فطرت کا سرودِ ازلی اس کے شب و روزآہنگ میں یکتا، صفتِ سورۂ رحمٰن جہاں تک عقلی خیالات کا تعلق ہے، اقبالؒ کے نزدیک استدلالی اور طبیعی عقل حیوانی جذبات کے تابع ہوتی ہے اور انسان کے خیالات اور فکر و نظر میں تنگی کا باعث بنتی ہے جس سے عام قاری کو مغالطہ ہوتا ہے اور وہ ہر قسم کی عقل کو بیکار سمجھنے لگتا ہے۔ اقبالؒ عقلِ جزوی کے قائل نہیں کیونکہ یہ عقلِ ایمانی اور عقلِ نبویﷺ کی نفی کرتی ہے۔ ایسے گمراہ کن فلسفے انسان کو خدا اور خودی دونوں سے دور کر دیتے ہیں۔ اقبالؒ نے اپنی شاعری اور فلسفے کے ذریعے حقیقتِ حیات تک رسائی آسان بنا دی ہے جو انسان کو تختِ معراج تک پہنچا سکتی ہے۔ تاہم یہاں یہ بتانا بھی ضروری ہے کہ اقبال زندگی کی حقیقت سے آگاہ ہونے کے باوجود وجدان پر زیادہ یقین رکھتے ہیں کیونکہ بنیادی طور پر وہ ایک صوفی ہی تھے۔ اقبال غالباً دنیا کے واحد فلسفی ہیں جو شعر کو ذریعۂ اظہار بنا کر فکر کو فن کی شکل میں پیش کرتے ہیں۔ لیکن انہیں شعر اور فلسفے کے فرق کا ادراک تھا۔ یہی وجہ ہے کہ یہ آپس میں مدغم ہو کر کہیں بھی تضاد پیدا نہیں کرتے۔ اسی طرح آیاتِ قرآنی بھی ان کے اشعار کی زینت بن کر ان کے نظریۂ حیات کو مزید تقویت عطا کرتی ہیں۔ کتابُ اللہ کی آیات کو اشعار میں استعمال کرنا ایک نہایت دقیق کام ہے لیکن یہ کام علامہؒ نے نہایت مہارت اور خوبی سے کیا ہے۔ اقبالؒ کی عقل اور دانائی فکرِ انسانی تک محدود نہیں بلکہ اس کے مآخذ قرآن و سنت بھی ہیں۔ یہی وجہ ہے کہ ان کا پیغام واضح اور ابہام سے پاک ہے۔ (آسٹریلیا میں مقیم افسانہ نگار اور ادبی محقق طارق مرزا کے مضمون ‘اقبالؒ کے فکری مآخذ’ سے اقتباسات)",entertainment
98,"آزاد، جن کے سامنے جوش صاحب منہ نہ کھولنے ہی میں عافیت جانتے تھے!",https://urdu.arynews.tv/bedi-aur-josh-malihabadi/,"دنیائے فانی میں کچھ ایسے لوگ آتے ہیں جنہیں تاریخ بناتی ہے اور کچھ ایسے لوگ آتے ہیں جو خود تاریخ بناتے ہیں جنہیں تاریخ ساز کہا جاتا ہے۔ بے شک مولانا آزاد ایک ایسی ہی تاریخ ساز شخصیت کے مالک تھے۔ ایک روز میں اور جوش صاحب مولانا کی خدمت میں حاضر ہوئے، جوش صاحب کو کچھ کام تھا لیکن میں یوں ہی ساتھ ہو لیا۔ مولانا ملاقاتیوں میں گھرے ہوئے تھے، جب کچھ دیر رکنے کے بعد بھی ہماری باریابی نہ ہوسکی تو جوش صاحب کہنے لگے، بھئی ہم تو اب چلتے ہیں۔ میں نے انہیں لاکھ سمجھایا کہ مولانا نے تو آپ کو نہیں وقت دیا، آپ خود ہی تشریف لائے ہیں، ذرا اور انتظار کیجیے۔ جوش صاحب ان معاملات میں ضرورت سے زیادہ حساس تھے چنانچہ انہوں نے فوراً ہی یہ شعر لکھ کر چپڑاسی کے حوالے کیا اور چل پڑے: نامناسب ہے خون کھولاناپھر کسی اور وقت مولانا ابھی ہم دس بیس قدم ہی گئے ہوں گے کہ اجمل خاں ہانپتے ہانپتے ہمارے پاس آئے اور کہا کہ مولانا کو تو آپ کے آنے کا علم ہی اب ہوا ہے، آپ آئیے مولانا یاد فرمارہے ہیں۔ چنانچہ ہم لوٹ آئے اور مولانا نے ہمیں بلا لیا اور معذرت کی کہ ہمیں انتظار کرنا پڑا۔ فرمانے لگے کہ تمام وقت سیاسی لوگوں کی صحبت میں گزر جاتا ہے، جی بہت چاہتا ہے کہ کبھی کبھار علمی صحبت بھی میسر ہوتی رہے، کیا ہی اچھا ہو کہ آپ دو چار دس دن میں کبھی تشریف لے آیا کریں تو کچھ راحت ملے۔ جوش صاحب نے وعدہ فرما لیا، میں تو چونکہ جوش صاحب کے ساتھ تھا، مولانا نے مجھے بھی یہ دعوت دی حالانکہ ان دونوں حضرت کے سامنے میری حیثیت ایک طفلِ مکتب کی بھی نہیں تھی۔ اسی سلسلے میں ہم ایک شام آٹھ بجے کے قریب مولانا کی خدمت میں حاضر ہوئے اور ابھی بیٹھے ہی تھے کہ اجمل خاں آئے اور کہنے لگے کہ مولانا پنڈت جواہر لال نہرو جی کا فون آیا ہے، کسی ضروری مشورے کے لئے آپ کے پاس آرہے ہیں۔ یہ سن کر مولانا نے اجمل خاں صاحب سے کہا کہ پنڈت جی کو فون کر دو کہ میں ابھی فارغ نہیں ہوں۔ میں نے اور جوش صاحب نے لاکھ کہا کہ ہمارا تو کوئی خاص کام تھا ہی نہیں، یوں ہی چلے آئے تھے، آپ ہماری وجہ سے پنڈت جی کو نہ روکیں، لیکن مولانا نہیں مانے۔ اتنے میں پھر اجمل خاں آگئے اور کہنے لگے کہ پنڈت تو گھر سے چل پڑے ہیں اور دو چار منٹ میں آتے ہی ہوں گے۔ ہم نے پھر اٹھنے کی کوشش کی لیکن مولانا نہیں مانے، اتنے میں پنڈت جی آگئے تو مولانا نے اجمل خاں صاحب سے کہا کہ پنڈت جی کو ڈرائنگ روم میں بٹھا دو۔ اس کے بعد بھی مولانا نے پانچ سات منٹ ہم لوگوں کے ساتھ گزارے، لیکن جب انہیں احساس ہوگیا کہ ہمیں سخت کوفت ہورہی ہے تو فرمانے لگے آپ ابھی جائیے نہیں، میں پنڈت جی سے بات کر کے آتا ہوں۔ چنانچہ دس بیس منٹ کے بعد مولانا تشریف لائے اور آدھ پون گھنٹہ ہمارے ساتھ باتیں کرتے رہے، اس واقعے کا ذکر کرنے سے مولانا کی عظمت، خود داری، مہمان نوازی اور وقار کا صحیح اندازہ ہوسکتا ہے۔ ورنہ کتنے آدمی ایسے ہوں گے جو پنڈت جی کو آنے سے روک دیتے؟ جوش صاحب اردو شاعری کے بادشاہ تھے۔ جتنا ذخیرۂ الفاظ ان کے پاس تھا شاید کسی اور کو نصیب نہ ہوا ہو، لیکن صرف دو ایسی ہستیاں تھیں جن کے سامنے جوش صاحب خاموش رہنا زیادہ مناسب سمجھتے اور وہ تھے مولانا آزاد اور مولانا عبدالسّلام نیازی۔ ایک روز میں نے جوش صاحب سے پوچھا کہ جب کبھی آپ مولانا آزاد یا مولانا عبدالسّلام نیازی سے ملتے ہیں تو اکثر خاموش ہی رہتے ہیں، کیا وجہ ہے؟ تو جوش صاحب کہنے لگے کہ یہ دونوں حضرات اسی قدر پڑھے لکھے اور عالم ہیں کہ ان کے سامنے منہ نہ کھولنے ہی میں عافیت ہوتی ہے۔(اردو کے معروف شاعر کنور مہندر سنگھ بیدی سحر کے مضمون سے اقتباسات)",entertainment
99,عام لوگ اور کلچر,https://urdu.arynews.tv/pakistani-society-and-literature/,"انسان جب اپنی عقل کو اپنے مشاہدے اور تجربے کی بنیاد پر کسی خیال یا نتیجے تک پہنچنے کے لیے تحریک دیتا ہے تو اس پر کئی انکشافات ہوتے ہیں اور بعض ایسی باتیں بھی سامنے آتی ہیں کہ وہ چونک اٹھتا ہے اگر اس حوالے سے علمِ سائنس اس کے ماہرین کے بجائے ادبی دنیا میں اہلِ قلم اور خاص طور پر نقّادوں کی بات کریں تو وہ بھی اسی طرز پر اپنے عہد کے معاشرتی حالات کا مطالعہ کرتے ہوئے فرد کے خیالات، احساسات اور طرزِ عمل کا جائزہ لیتے ہیں اور معاشرے اور اس کی ثقافت اور معاشرے میں بسنے والوں کی انفرادی اور اجتماعی زندگی کے علاوہ ان کی ذہنی سطح اور طرزِ‌ فکر سے متعلق اکثر کئی دل چسپ باتیں ہمارے سامنے آتی ہیں۔ کلیم الدّین احمد اردو تنقید کا بڑا نام تھا جن کی ایک تحریر اس پس منظر میں قارئین کی دل چسپی کا باعث بنے گی۔ وہ لکھتے ہیں؛ انسان بالطبع کاہل واقع ہوا ہے۔ وہ ہمیشہ آسان راستہ پسند کرتا ہے۔ وہ فطری طور پر تہذیب و کلچر کی دشوار گزار گھاٹیوں سے گزرنا پسند نہیں کرتا۔ اگر بچّوں کو اپنی راہ پر چھوڑ دیا جائے تو بڑے ہو کر وہ نرے وحشی نظر آئیں گے، وہ اپنے فطری میلات کو کبھی نہ روکیں گے بلکہ اپنی ہر خواہش کو واقعہ بنانا چاہیں گے۔ خود غرضی ان کا شیوہ ہوگا اور دوسروں کی بھلائی کے لئے وہ اپنی خواہشوں کا خون نہیں ہونے دیں گے۔ غرض ان کے جذبات و خیالات، تعلیم و تہذیب، تربیت، کلچر کی خوبیوں سے بے بہرہ ہوں گے۔ انسان کو تہذیب کے زینوں پر چڑھنے میں کاوش سے کام لینا پڑتا ہے۔ اسے ہمیشہ ہوشیار رہنا ہوتا ہے۔ جہاں غفلت کی، پھر ساری محنت رائیگاں گئی۔ پھر ازسرِ نو محنت کرنی ہوگی۔ آج کل انسان کچھ اسی قسم کی غفلت کا شکار ہو رہا ہے۔ وہ آسان راستہ پسند کرتا ہے۔ دماغی اور جذباتی کلفتیں اس کے لئے سوہان روح ہیں۔ اس لئے وہ ان کلفتوں سے اپنا دامن بچائے رہنا چاہتا ہے۔ یہ فطرت کی عجیب ستم ظریفی ہے کہ وہی چیزیں جو تہذیب کی نشانی ہیں وہی تہذیب و کلچر کے مٹانے پر تلی ہوئی ہیں۔ بہر کیف اس بات سے کسی کو انکار نہ ہوگا کہ عام لوگوں کی دماغی اور جذباتی سطح کچھ زیادہ بلند نہیں۔ عموماً ایسے لوگوں کی پسند کسی معیار کا سہارا نہیں ڈھونڈتی اور ان کا فنی معیار، ان کا ادبی مذاق بہت بلند نہیں ہوتا۔ اگر انہیں اپنے حال پر چھوڑ دیا جائے، اگر ان کے لئے صرف انہی کی پسند کی چیزیں مہیا کی جائیں تو پھر ان کے مذاق میں کوئی لطافت اور پاکیزگی نہیں آسکتی۔ انہیں کسی بلند فنی معیار کا احساس نہیں ہوسکتا، وہ ہمیشہ اپنی پست ذہنی دنیا میں مگن رہیں گے۔ انہیں کسی دوسری بہتر اور اعلیٰ دنیا کی تلاش نہ ستائے گی۔ اگر انہیں کسی زیادہ اچھی اور حسین دنیا کی طرف بلایا بھی جائے تو وہ اس کی طرف شاید متوجہ نہ ہوں گے، مثلاً سستے ناولوں، رومانوی افسانوں، جاسوسی قصوں کو لیجیے۔ کتنے لوگ ان چیزوں کو پڑھتے ہیں اور ان سے اپنا دل بہلاتے ہیں۔ ان چیزوں میں فنی خوبیاں کچھ بھی نہیں ہوتیں اور نہ کسی کو فنی خوبیوں کی جستجو ہوتی ہے۔ بات یہ ہے کہ دنیا میں ہمارے میلانات، ہماری خواہشیں پھلتی پھولتی نہیں۔ جو دل چاہتا ہے وہ ہو نہیں پاتا، شکستِ امید ہماری بے اطمینانی کا سبب ہوتی ہے اور ہم اس بے اطمینانی سے نجات حاصل کرنا چاہتے ہیں اور یہ نجات ہمیں رومانی افسانوں، جاسوسی قصوں کی مدد سے مل جاتی ہے۔ ان کی مدد سے ہم ایک ایسی دنیا میں پہنچ جاتے ہیں جہاں ہمارے میلانات، ہماری خواہشوں، امنگوں اور امیدوں کو ناکامی کا منہ نہیں دیکھنا پڑتا۔ اسی لئے ہمیں اس دنیا میں ایک مسرت، ایک روحانی سکون محسوس ہوتا ہے اور اس سکون کے آگے فنی خوبیوں کی کوئی وقعت باقی نہیں رہتی۔ ہمیں اس بات کا احساس نہیں ہوتا کہ یہ سکون مضر ہے اور ادبی حسن کی کمی ہمارے مذاق کو پست سے پست تر بنا دیتی ہے۔ اگر یہ سستی کتابیں صرف دل بہلانے کا ذریعہ ہوتیں، اگرایک جماعت ان کتابوں کی مدد سے فرصت کی گھڑیاں آسانی اور دل چسپی کے ساتھ گزار سکتی اور بس، تو پھر شاید کسی کو بھی ان کتابوں کی مذمت کرنے کا حق نہ ہوتا لیکن مشکل یہ آپڑتی ہے کہ یہ کتاب تفریح کے ساتھ ہمارے مذاق کو بگاڑ دیتی ہیں۔ جس کی طبیعت ان سے مانوس ہو جاتی ہے پھر اسے دوسری چیزیں خصوصاً ایسی چیزیں جو ہمیں غور و فکر کی دعوت دیتی ہیں، بالکل ناپسند ہوتی ہیں۔ اڈگر والس کے آگے شیکسپئر کی کوئی وقعت باقی نہیں رہتی۔ جو اچھا، ستھرا، سنجیدہ مذاق رکھتے ہیں، جو ناقدانہ اوصاف کے حامل ہیں وہ بھی جاسوسی افسانوں اور ناولوں سے شوق کرنے کے بعد سنجیدہ کتابوں کی طرف رجوع کرنے میں ایک قسم کی رکاوٹ محسوس کرتے ہیں اور جو ناقدانہ اوصاف کے حامل نہیں جو اچھا ستھرا، سنجیدہ مذاق نہیں رکھتے اور زیادہ تعداد اسی قسم کے لوگوں کی ہوتی ہے۔ انہیں تو جاسوسی یا رومانی افسانوں اور ناولوں کا ایسا چسکا پڑ جاتا ہے کہ وہ کسی سنجیدہ کتاب کا خیال بھی دل میں نہیں لاتے۔ معاشیات کا ایک اصول ہے کہ جن چیزوں کی مانگ ہوتی ہے تو ان چیزوں کے مہیا کرنے کا سامان بھی ہو جاتا ہے۔ موجودہ زمانہ میں رومانی اور جاسوسی قصوں کی مانگ ہے اور اس ضرورت کی وجہ سے مختلف قسم کے ذرائع پیدا ہو گئے ہیں۔ لکھنے والوں کی ایک بڑی تعداد پیدا ہو گئی ہے جن کی زندگی کا مقصد بس اسی قسم کے قصوں کا لکھنا ہے، اسی کو انہوں نے اپنا پیشہ بنا رکھا ہے۔ یہی ان کا اچھا خاصا ذریعۂ معاش ہے۔ یہ قصے تجارتی اصول پر لکھے یا لکھوائے جاتے ہیں یعنی جس طرح سگریٹ، سگار، لپ اسٹک، پیٹنٹ دواؤں کی تجارت ہوتی ہے، اسی طرح اس قسم کی کتابوں کی تجارت ہوتی ہے اور تجارت کا اصل الاصول ہے نفع۔ یہاں بھی نفع کا خیال سب سے زیادہ اہمیت رکھتا ہے۔ لکھنے والے نفع میں ہوتے ہیں اور لکھنے والوں سے زیادہ پبلشرز دولت جمع کر لیتے ہیں۔ اگر نقصان میں کوئی رہتا ہے تو بیچارہ پڑھنے والا۔ وہ فوری، ناپائیدار مسرت کے لئے اپنے ذہن کو ہمیشہ کے لئے مجروح و معطل بنا لیتا ہے۔",entertainment
100,اختر الایمان جنھیں سردار جعفری کی انانیت نے پنپنے نہ دیا!,https://urdu.arynews.tv/urdu-poet-and-film-writer-akhter-ul-iman/,"ادب میں اختر الایمان کی پہچان ایک شاعر کی طرح ہے، لیکن وہ تنہا شاعر ہیں جنھوں نے فلم میں رہ کر اپنی شاعری کو ذریعۂ معاش نہیں بنایا۔ تقریباً نصف صدی وہ فلم انڈسٹری سے وابستہ رہے، فلموں کے لیے اسکرین پلے اور مکالمے لکھتے رہے لیکن (سوائے فلم ’’غلامی‘‘ کے اوپیرا کے) کوئی گانا انھوں نے فلم کے لیے نہیں لکھا۔ ایسا نہیں کہ فلم کی سطح تک اتر کر شاعری نہیں کرسکتے تھے مگر ان کا شاعری کے لیے جذبۂ احترام تھا کہ انھوں نے اسے میوزک ڈائریکٹروں کی دھنوں کی تان پر قربان نہیں کیا۔ بلکہ اپنے ’’شعری جینیس‘‘ کو صرف سنجیدہ اور فکر انگیز شاعری کے لیے ہی محفوظ رکھا اور فلمی ادیبوں کی بھیڑ میں منفرد رہے۔ آج کے دور میں اپنے فن کے لیے اس قدر پرخلوص ہونا بے مثال ہے۔ اخترالایمان نے نہ صرف یہ کہ فلمی شاعری نہیں کی، بلکہ سیاسی اور نیم سیاسی قصیدے بھی نہیں لکھے۔ اپنی شاعری کو ہر مصلحت سے دور رکھا اور وہی کہا جو شدت سے محسوس کیا اس لیے وہ اپنے پہلے مجموعۂ کلام ’’گرداب‘‘ کی اشاعت (۱۹۴۳ء) کے ساتھ ہی صفِ اوّل کے شاعروں میں شمار کیے جانے لگے تھے اور یہ بلند مرتبہ انھیں اپنے ہم عصروں میں ممتاز کرتا ہے۔ اخترالایمان کی شاعرانہ عظمت نہ کسی ’’تحریک‘‘ کی رہین منت ہے نہ کسی سیاسی یا غیرسیاسی گروہ یا شخصیت کی۔ وہ تنہا اپنے بل پر نمایاں رہے، بھیڑ میں سب سے الگ۔ راقم الحروف کی ملاقات اختر الایمان سے ٹھیک ساٹھ سال پہلے ہوئی۔ ۱۹۴۲ء ماہ جون، میرے آبائی قصبہ نگینہ میں آل انڈیا انصار کانفرنس منعقد ہوئی۔ اس کانفرنس میں ہندوستان کے کونے کونے سے انصاری برادری کے لیڈران آئے تھے۔ میرا مطلب ہے ’’انصاری جدید‘‘ اور اس کانفرنس کی وجہ سے قصبہ کے ایک مشہور حکیم ایوب انصاری اپنی بدنامی سے اس قدر ڈرے ہوئے تھے کہ تین روزہ کانفرنس کے دوران اپنے گھر سے ہی نہ نکلے۔ اس کانفرنس کے سکریٹری مشہور رہنما قیوم انصاری نے ایسی گرم تقریر کی کہ غیر انصاریوں کو جوش آگیا اور نقصِ امن کا اندیشہ ہونے لگا۔ تب صدر محفل کے کہنے پر اخترالایمان نے جو ان ’جغادریوں‘ کے سامنے ’’طفلِ مکتب‘‘ معلوم ہو رہے تھے، وہ دھواں دھار تقریر کی کہ دونوں فریقوں کو شکایت کی گنجائش نہ رہی۔ انھوں نے کہا کہ دراصل یہ انگریزی سامراج کی حکمت عملی کا نتیجہ ہے کہ ملّتِ اسلامیہ کے دو گروپ ایک دوسرے کے حریف بنے ہوئے ہیں۔ اختر الایمان اس انصار کانفرنس کے ہیرو ٹھہرے۔ اور بعد میں ہم نوجوانوں نے جو ’’ساقی‘‘ میں ان کی نظمیں پڑھتے تھے، ان سے کلام سنانے کی فرمائش کی تو اخترالایمان نے اپنی دو نظمیں ’’نقش پا‘‘ اور ’’محلکے‘‘ ترنم سے سنائیں۔ تب تک ان کا مجموعۂ کلام شائع نہیں ہوا تھا۔ چند ماہ بعد پھر وہ نگینہ تشریف لائے اور اس رات ہم نے ان کی زبانی وہ سب نظمیں سنیں جو ’’گرداب‘‘ میں شائع ہوئیں۔ ’’انصار کانفرنس‘‘ کی لیڈری ان کے قدموں میں تھی مگر اختر نے اس سلسلے کو منقطع کردیا۔ ان دنوں وہ ساغر نظامی کے رسالے ’ایشیا‘ کے نائب مدیر تھے۔ نگینہ کے بعد اخترالایمان سے میری ملاقاتیں دہلی میں ہوئیں مگر وہ جلد ہی علی گڑھ ایم۔ اے کرنے چلے گئے۔ وہاں بھی ایک سال رکے اور ان کے کچھ عرصہ کے لیے قدم تھمے۔ پونا میں اور پھر پونا سے بمبئی۔ بمبئی میں اخترالایمان کو خاصی جدوجہد کرنی پڑی۔ انھوں نے فلم کا اسکرین پلے اور مکالمے لکھنا اپنا ذریعہ معاش بنالیا۔ باندرہ میں ان کا دو کمرے کا ایک فلیٹ تھا، گراؤنڈ فلور پر۔ پھر جب ان کی مقبولیت اور آمدنی میں اضافہ ہونے لگا تو انھوں نے اس مکان میں اپنی لائبریری بنالی اور باندرہ میں ہی ایک بڑا فلیٹ خرید لیا۔ بمبئی آنے کے بعد ان کی شادی ہوئی۔ اس نئے فلیٹ میں وہ ایک خوش حال زندگی گزار رہے تھے۔ ان کی لکھی ہوئی فلم ’’قانون‘‘ جس میں کوئی گانا نہیں تھا، ان کے مکالموں کے باعث بہت مقبول ہوئی اور وہ ان کی کامیابی اور خوش حالی کا پیش خیمہ ثابت ہوئی۔ البتہ آخری دنوں میں انھوں نے بیماری اور مالی مجبوریوں کے باعث وہ بڑا فلیٹ بیچ دیا تھا اور باندرہ میں ہی دو کمرے کا فلیٹ خرید لیا تھا۔ میں ان کے عقیدت مندوں میں تھا اور اکثر ان کے گھر ان سے ملنے جاتا تھا اور مجھے اخترالایمان نے ہمیشہ ایک مشفق بزرگ کا پیار دیا۔ جس طرح اخترالایمان نے غزل نہیں لکھی اور فلمی شاعری نہیں کی اسی طرح ان کی وضع داری کا ایک گواہ ان کا لباس بھی تھا۔ وہ ہمیشہ بغیر کالر کا کھدر کا کرتہ اور پاجامہ پہنتے تھے۔ دہلی میں تو سردیوں میں شیروانی پہنتے تھے مگر بمبئی میں بس ان کا یہی ایک لباس تھا۔ کھدر کا سفید کرتہ اور پاجامہ۔ اس لباس میں میں نے انھیں پہلی بار نگینہ میں دیکھا تھا۔ اور اسی لباس میں ان کے انتقال سے کچھ دن پہلے تک دیکھا۔ اختر الایمان کا ایک وصف بہت کاٹ دار تقریر کرنا تھا۔ ان کی سب سے پہلے تقریر تو میں نے انصار کانفرنس کے اسٹیج پر سنی اور دوسری تقریر ۱۹۴۴ء میں دہلی کے دربار ہال میں جہاں ترقی پسندوں اور رجعت پرستوں کے درمیان باقاعدہ مناظرہ ہوا تھا۔ ایک طرف خواجہ محمد شفیع، مولانا سعید احمد اکبر آبادی اور سلطان اور دوسری طرف سید سجاد ظہیر، فیض احمد فیض اور اخترالایمان تھے۔ اختر الایمان کی تقریر مدلل اور برجستہ تھی۔ ایک کامیاب ڈبیٹر کی تقریر اخترالایمان کی تیسری معرکۃ الآراء تقریر میں نے بمبئی میں صابو صدیق انسٹی ٹیوٹ کے ہال میں سنی۔ یہ بھی ایک مناظرہ ہی تھا۔ یہ بات ڈھکی چھپی نہیں ہے کہ سردار جعفری کی انانیت نے اختر الایمان کو پنپنے نہ دیا لیکن جب ۱۹۶۰ء میں جدیدیت کی رو چلی تو اس گروپ نے اختر الایمان کو اپنا بنالیا تو اختر الایمان کو دیر سے ہی سہی، اپنی کاوشوں کا صلہ ملا اور ادبی حلقوں میں وہ سردار جعفری سے کہیں بہتر شاعر تسلیم کیے جانے لگے۔ مگر اپنے وقت کے ان دونوں بڑے شاعروں میں ایک محتاط دوستی تھی۔ محفلی زندگی میں دونوں ایک دوسرے کے دوست تھے۔ ایک دوسرے کے گھر آنا جانا بھی تھا، ملنا جلنا بھی تھا۔ لیکن معاصرانہ چشمک کی ایک لہر دونوں طرف تھی۔ اختر الایمان ذاتی طور پر نہایت شریف، رقیق القلب اور ہمدرد انسان تھے۔ انھوں نے زندگی کا تلخ ذائقہ بچپن سے چکھا تھا، اس لیے ان کے دل میں ضرورت مندوں کی امداد کرنے کا جذبہ تھا۔ میں اختر الایمان کی ایک بات کبھی نہیں بھولتا۔ مجھے اپنے کالج میں فیس جمع کرنی تھی اور پیسے کا کہیں سے انتظام نہیں ہوسکا تھا۔ میں اختر الایمان کے پاس باندرہ گیا، ان کے پاس بھی گھر میں روپے نہیں تھے مگر بینک میں تھے۔ وہ میری خاطر شدید بارش میں اپنے گھر باندرہ سے میرے ساتھ نکلے اور فلورا فاؤنٹین آئے۔ اپنے بینک سے روپیہ نکالا اور میری ضرورت پوری کی۔ اخترالایمان کی پوری زندگی ثابت قدمی، خود اعتمادی، قناعت اور انسان دوستی سے عبارت ہے۔ ان کی نظمیں ان کے دل کی گہرائیوں سے نکلی ہیں۔ ان کا رنگِ سخن اور ان کا لب ولہجہ کسی قدیم شاعر کی صدائے بازگشت نہ تھا اور نہ ان کے بعد کوئی ان کے رنگ و آہنگ میں لب کشائی کرسکا۔ ان سے ملاقات کا شوق ہو تو ان کی نظم ’’ایک لڑکا‘‘ پڑھ لیجیے جس کے متعلق سجاد ظہیر نے پاکستان سے واپس آنے پر کہا تھا کہ اردو کا گزشتہ دس سال کا ادب ناکارہ ہے سوائے ایک نظم ’’ایک لڑکا‘‘ کے۔ (ہندوستان کے مشہور شاعر اور ادیب رفعت سروش کے ایک مضمون سے چند پارے)",entertainment
101,مسلمانوں اور رومیوں‌ کے مابین چپقلش اور جنگوں پر مبنی فلمیں,https://urdu.arynews.tv/pakistani-films-muslim-and-roman-wars/,"تاریخِ عالم میں بالخصوص عظیم الشّان سلطنتوں کے حالات اور جنگوں کے واقعات عام دل چسپی کا موضوع رہے ہیں اور یہی وجہ ہے کہ دورِ‌ جدید میں دنیا کی ہر بڑی فلمی صنعت نے اس پر فلمیں بنائی ہیں۔ ہوسِ اقتدار اور دیگر سیاسی وجوہ کے علاوہ مذہبی بنیادوں پر دنیا کی مختلف اقوام میں چپقلش اور جنگوں کو بھی فلم سازوں نے موضوع بنایا۔ انہی میں رومیوں اور عربوں کے درمیان لڑائیاں اور بڑی جنگیں بھی شامل ہیں۔ زمانۂ قدیم کی عظیم سلطنتِ روما میں مسیحیت کو سرکاری یا شاہی مذہب کے طور پر اپنانے کے بعد عرب مسلمانوں سے جنگیں تاریخ کا حصّہ ہیں۔ مؤرخین کے مطابق سلطنتِ روما کو اس کے شہنشاہوں اور اشرافیہ کی اخلاقی برائیوں اور سیاسی کم زوریوں کے علاوہ مختلف قبائل کی آپس کی لڑائیوں نے بھی انتشار اور ابتری کا شکار کر رکھا تھا اور پھر جنگوں میں عرب مسلمانوں‌ سے شکست کے بعد کئی علاقے بھی ان کے ہاتھ سے نکل گئے۔ سلطنتِ روما جو مغربی رومی اور مشرقی بازنطینی سلطنت میں‌ تقسیم ہوچکی تھی، وہاں یہ جنگیں ساتویں صدی میں خلافتِ راشدہ اور اموی دور میں شروع ہوگئی تھیں۔ یورپی علاقوں‌ میں مسلمانوں کے ساتھ گیارھویں اور بارھویں صدی عیسوی میں جو جنگیں لڑی گئیں، وہ دنیا کی تاریخ کا اہم حصّہ ہیں۔ مغربی رومی سلطنت جرمنوں کے ہاتھوں برباد ہوئی جب کہ بازنطینی سلطنت کو فتحِ قسطنطنیہ کے ساتھ عثمانیوں‌ نے مٹا کر رکھ دیا۔ اس حوالے سے پاکستانی فلم انڈسٹری نے پچاس اور ساٹھ کی دہائیوں میں متعدد فلمیں بنائیں۔ مسلم رومن کشمکش اور جنگیں اس وقت ایک مرغوب موضوع تھا۔ یہ فلمیں عام طور پر افسانوی کرداروں پر مشتمل ہوتی تھیں اور جنگ و جدل اور رقص و سرود پر مشتمل کاسٹیوم فلمیں ہوتی تھیں جو عام مسلمانوں‌ کے مذہبی جذبات اور احساسات کی عکاسی کرتی تھیں۔ یہاں‌ ہم ایسی ہی چند فلموں‌ کا ذکر کررہے ہیں‌ جن کی کہانی مسلمانوں‌ اور رومیوں کے درمیان جنگ و جدل پر مبنی تھی یا ان میں سلطنتِ روم کے عیسائی کردار نظر آتے ہیں۔ گلفامیہ 1961ء کی وہ فلم ہے جس کے ہدایت کار ایس سلیمان تھے۔ گلفام ایک سپر ہٹ نغماتی فلم تھی اور اسے ایک بڑی فلم کہا جاتا ہے جس میں اداکار درپن نے ٹائٹل رول کیا تھا۔ مسرت نذیر اس فلم کی ہیروئن تھیں۔ اداکار نذر نے فلم گلفام میں ڈبل رول کیا تھا جس میں ایک رومن شہنشاہ کا رول بھی تھا۔ فلم گلفام کے دو گیت بہت مقبول ہوئے تھے جن میں سے ایک منیر حسین کا گیت ""اٹھا لے آپ ہی خنجر اٹھا لے” اور دوسرا سلیم رضا کا گیت ""یہ ناز، یہ انداز، یہ جادو، یہ ادائیں، سب مل کے تیری مست جوانی کو سجائیں” تھا۔ بغاوتیہ وہ فلم تھی جس میں سدھیر اور بیگم شمی نے کام کیا تھا۔ اس میں مسلمانوں اور رومیوں کے دور کے سیاسی و سماجی حالات اور ان دونوں اقوام کے درمیان جنگ کی منظر کشی کی گئی تھی۔ بغاوت 1963ء کی ایک مشہور فلم ثابت ہوئی تھی۔ اس فلم میں ولن اور رومن جرنیل کے بہروپ میں اداکار اکمل نے کام کیا تھا۔ وہ بعد میں پنجابی فلموں کے سپر اسٹار بنے تھے۔ مجاہد1965ء کی مشہور پاکستانی فلم مجاہد بھی رومیوں اور مسلمانوں کے درمیان کشمکش اور مذہبی اعتبار سے دشمنی پر مبنی فلم تھی۔ اس فلم کے ہیرو سدھیر تھے جب کہ ولن کا کردار محمد علی نے نبھایا تھا۔ ملکی تاریخ کے اعتبار سے خاص بات یہ ہے کہ فلم 1965ء کی پاک بھارت جنگ کے دوران ریلیز ہوئی تھی۔ اس فلم میں ایک ترانہ بھی شامل تھا جو اس وقت کا مقبول ترین جنگی ترانہ ثابت ہوا جس کے بول تھے: ""ساتھیو، مجاہدو، جاگ اٹھا ہے سارا وطن۔” عادلیہ بطور فلم ساز لیجنڈری اداکار محمد علی کی پہلی فلم تھی جو 1966ء میں انھوں نے بنائی۔ اس فلم میں وہ ایک رومی سپاہی بنے ہیں جو اسلام قبول کرلیتا ہے۔ فلم میں‌ دکھایا گیا ہے کہ یہ رومی سپاہی مذہب کی طرف مائل ہورہا ہے۔ پھر وہ ایک گیت سن کر خدا کی وحدانیت اور اسلام کی حقانیّت کو تسلیم کرلیتا ہے جس کے بول تھے: ""راہی بھٹکنے والے، پڑھ لا الہ کے اجالے” یہ گیت مہدی حسن کی آواز میں‌ ریکارڈ کیا گیا تھا۔ مذکورہ فلموں کے علاوہ روم کی عیسائی سلطنتوں اور مسلمانوں کے درمیان چپقلش کی عکاس اور جنگ و جدل کے مناظر سے بھرپور دیگر فلموں میں الہلال، سجدہ، کافر، شبستان وغیرہ قابلِ ذکر ہیں۔",entertainment
102,غیاث احمد گدی اور جامِ سفال!,https://urdu.arynews.tv/urdu-afsana-nigar-ghyyas-ahmed/,"آزادی کے بعد بھارت میں جو افسانہ نگار سامنے آئے ان میں غیاث احمد گدی بھی نمایاں مقام رکھتے ہیں۔ انھوں نے سیدھے سادے اور علامتی و استعاراتی انداز میں بھی افسانے لکھے ہیں۔ ان کی کہانیوں کی ایک اہم خوبی یہ ہے کہ استعاراتی و علامتی انداز بیان کے باوجود ان میں کہانی پن موجود ہے۔ غیاث احمد گدی نے اپنی افسانہ نویسی کی ابتدا خاص قسم کے معاشرتی افسانوں سے کی جن میں معاشرہ کے مختلف پہلوؤں کو مختلف زاویوں سے پیش کیا۔ اردو کے افسانہ نگار اور ہندوستانی زبانوں کے فکشن کو اردو کے قالب میں‌ ڈھالنے کے لیے پہچان رکھنے والے سلام بن رزاق نے غیاث احمد گدی سے اپنی ایک ملاقات پر تاثراتی تحریر رقم کی تھی جس سے ایک پارہ قارئین کی دل چسپی کے لیے پیش کیا جارہا ہے۔ ان دونوں شخصیات کا تعلق بھارت سے تھا۔ سلام بن رزاق لکھتے ہیں: ان(غیاث احمد گدی) سے چوتھی اور آخری بار میں 1978ء میں الہ آباد میں کل ہند افسانہ سیمینار میں ملا۔ اس سیمینار میں بمبئی سے انور قمر بھی میرے ساتھ تھے۔ یہ سمینار غالباً اردو افسانے پر پہلا بڑا سمینار تھا۔ جس میں ڈاکٹر قمر رئیس، جناب شمس الرحمن فاروقی، جوگیندر پال، رام لال، قاضی عبدالستار، کلام حیدری کے علاوہ کئی ہم عصر اور نوجوان افسانہ نگار اور نقاد بھی شریک تھے۔ دو دنوں تک خوب محفلیں رہیں لوگ ایک دوسرے سے جی کھول کر ملے۔ غیاث احمد گدی کو اور قریب سے دیکھنے کا موقع ملا کیوں کہ وہ زیادہ وقت ہمارے ساتھ ہی گزارتے تھے۔ سمینار کے آخری دن منتظمین کی جانب سے ایک ہوٹل میں ڈنر تھا، دو روز کے لگاتار ادبی مباحث اور نکتہ آفرینوں نے سب کو بری طرح تھکا دیا تھا۔ تقریباً سب کا جی چاہتا تھا کہ ڈنر سے پہلے کہیں سے دو گھونٹ مئے اندوہ رُبا کا انتظام ہوجائے تو ذہن و دل کو تراوٹ ملے۔ مگر سب ایک دوسرے کے لحاظ میں خاموش تھے۔ تبھی کسی نے آکر چپکے سے بتایا کہ قریب ہی کہیں ایک دیسی مے خانہ دریافت ہوا ہے جہاں انگلش نہیں دیسی مل جاتی ہے۔ میں انور قمر، شوکت حیات حمید سہروردی اور دو ایک مقامی نوجوان بزرگوں کی نظر بچا کر ڈائننگ ہال سے باہر نکل گئے، جب گدی صاحب کو اس کا علم ہوا تو وہ ڈاکٹر سید محمد عقیل اور کلام حیدری کی نظر بچا کر ہمارے پیچھے پیچھے آگئے۔ سید محمد اشرف بھی ازراہِ سعادت مندی ساتھ تھے۔ جب ہم لوگ اڈے پر پہنچے تو پتہ چلا کہ وہاں شیشہ و ساغر کا دستور نہیں، جامِ سفالین کا چلن ہے۔ آرڈر دیا گیا۔ فوراً مٹی کے کلہڑوں میں مے خانہ ساز آگئی۔ ہم میں سے کوئی بھی عادی بادہ نوش نہیں تھا البتہ کبھی کبھی روزِ ابر و شبِ ماہتاب میں چکھنے کے سب گناہ گار تھے۔ مٹی کے کلہڑوں میں پینے کا ہمارا پہلا اتفاق تھا اور دورانِ گردشِ جام، غالب کا یہ شعر سب کو مزید ترغیب دلا رہا تھا۔ اور لے آئیں گے بازار سے گر ٹوٹ گیاجامِ جم سے یہ مرا جام سفال اچھا ہے گدی صاحب بہت موڈ میں تھے اور خوب چہک رہے تھے۔ اس محفل کو یاد کرتا ہوں تو گدی صاحب کا دمکتا ہوا چہرہ آنکھوں کے سامنے گھوم جاتا ہے۔ اس کے بعد گدی صاحب سے ملاقات نہ ہوسکی۔",entertainment
103,سحرؔ کی کراچی آمد اور سی آئی ڈی کا آدمی,https://urdu.arynews.tv/urdu-poet-bedi-in-karachi/,"”یادوں کا جشن“ اردو کے ممتاز شاعر کنور مہندر سنگھ بیدی کی آپ بیتی ہے جس میں اُن کے دور کے معروضی حالات کے ساتھ کئی دل پذیر واقعات اور پُراثر باتیں ہمیں‌‌ پڑھنے کو ملتی ہیں۔ یہ کتاب 1983 میں منظرِ عام پرآئی تھی۔ کنور مہندر سنگھ بیدی کا تخلّص سحر تھا اور ہندوستان ہی نہیں پاکستان بھر میں انھیں بطور شاعر پہچانا جاتا تھا۔ یہ بھی پڑھیے:‌کنور صاحب کی بذلہ سنجی کنور مہندر سنگھ بیدی 1909ء میں منٹگمری (موجودہ ساہیوال) میں پیدا ہوئے تھے۔ تقسیم کے بعد وہ بھارت کے شہری ہوگئے اور وہیں دہلی میں وفات پائی۔ قیامِ پاکستان کے بعد وہ پہلی مرتبہ 1956ء میں کراچی آئے جس کا ذکر انھو‌ں نے اپنی آپ بیتی میں کیا ہے۔ مہندر سنگھ بیدی سحر لکھتے ہیں: ""جب میں کراچی پہنچا تو بہت سے دوست مجھے جانتے تھے اور بہت سے جو مجھے نہیں بھی جانتے تھے، ہوائی اڈے پر موجود تھے۔ کراچی میں پورے سال میں آٹھ، دس انچ بارش ہوتی ہے، اُس روز ایک ہی دن میں چھ انچ بارش ہو چکی تھی اور کراچی کے لحاظ سے شدید سردی کا موسم تھا، مگر اس کے باوجود میرے دوست احباب نے پُرتپاک استقبال کیا۔ میرے ساتھ چند اور دوست بھی دہلی سے گئے تھے، ان کے قیام کا انتطام بھی وہاں کے بہترین ہوٹلوں میں کیا گیا تھا مگر مجھے میرے پرانے دوست سلطان جاپان والا اپنے پاس لے گئے اور اپنے ہوٹل نازلی میں ٹھہرایا، میں پانچ، چھ دن وہاں ٹھہرا۔ اس قیام میں دوستوں نے اس قدر اور مہمان نوازی کا ثبوت دیا کہ بیان نہیں کیا جا سکتا۔ دعوتوں کا یہ عالم تھا کہ صبح ناشتے سے شروع ہوتی تھیں۔ ناشتے کے بعد دو، دو تین، تین جگہ کافی، پھر لنچ اس کے بعد کئی کئی جگہ چائے اور پھر کلام و طعام کی محفلیں سجتی تھیں، جن لوگوں کے ہاں شام کی چائے پینی ہوتی ناشتے کے وقت سے ہمارے ساتھ ہو لیتے تھے، جہاں بھی میں جاتا دس، بارہ موٹر گاڑیاں میرے ساتھ رہتی تھیں۔ اچھا خاصا جلوس سا دکھائی دیتا تھا۔ اس قیام کے دوران مجھے دہلی کے سب ہی پرانے دوست ملے، جس شام مجھے کراچی سے رخصت ہو کر واپس دہلی آنا تھا، اُس روز صبح سویرے ہی ایک صاحب نے مجھے اپنے گھر لے جانے کی درخواست کی، یہ صاحب پہلے ہی دن میرے ساتھ تھے بلکہ مجھے سلا کر جاتے تھے اور میرے بیدار ہو نے سے پہلے ہی آجاتے تھے اور مجھ سے ملنے والوں کی چائے پانی سے تواضع کرتے۔ ان کی خدمت گزاری سے بہت متاثر ہو کر جی چاہتا تھا کہ میں بھی ان کے لیے کچھ کروں جس روز مجھے وہاں سے دہلی واپس آنا تھا، وہ حسبِ دستور اس روز بھی صبح سویرے میرے کمرے میں آگئے اور اس سے پیشتر کہ میں ان سے کچھ کہوں وہ خود ہی مجھ سے مخاطب ہوئے اور کہنے لگے کہ میں آپ کے سامنے یہ انکشاف کر رہا ہوں کہ میں سی۔آئی۔ ڈی کا آدمی ہوں اور میری ڈیوٹی لگائی گئی تھی کہ میں آپ کے ساتھ رہوں۔ اور دیکھوں کہ کون کون آپ سے ملنے کے لیے آتا ہے اور آپ سے کیا بات چیت ہوتی ہے۔ میں آپ سے اس قدر مانوس ہو چکا ہوں کہ آپ کو یہ سب بے تکلفی سے بتا رہا ہوں۔ اب میری ایک خواہش ہے اور یہ کہ آپ میرے گھر چلیے میری بیوی اور گھر کے دیگر لوگ آپ سے ملنا چاہتے ہیں۔ اس نے اس محبت سے یہ بات کہی کہ میں انکار نہ کر سکا۔ وہ میرا کراچی میں آخری دن تھا اور مجھے کئی جگہ الوداع کہنے کے لیے جانا تھا مگر میں نے اس سے اس کے گھر چلنے کا وعدہ کرلیا۔ چنانچہ تیار ہو کر میں اس کے ساتھ ہو لیا اور بھی کئی دوست میرے ہمراہ تھے۔ جب اس کا گھر نزدیک آیا تو ہم سب رک گئے اور وہ باقی حضرات سے معذرت کر کے صرف مجھے ساتھ لے کر اپنے گھر لے آیا۔ اس کا گھر گلی میں واقع تھا۔ میں دروازے پر رک گیا۔ لیکن اس نے کہا کوئی مجھ سے پردہ نہیں کرے گا، میں اندر آجاؤں چنانچہ میں گھر کے اندر داخل ہوا۔ گھر میں اس وقت صرف اس کی بیوی تھی۔ اس نے ایک صاف تھالی میں کچھ پھل وغیرہ پیش کیے۔ میں نے شکریہ ادا کیا۔ کچھ دیر رکنے کے بعد میں نے اجازت چاہی تو وہ کہنے لگا میرے ہاں بچہ ہونے والا ہے۔ دعا کیجیے کہ وہ آپ کی طرح صالح اور نیک ہو۔ مجھے یہ سن کر اپنے گناہوں کا احساس ہوا اور میں نے اُس سے کہا کہ میں ایک گناہ گار آدمی ہوں، مگر وہ بضد رہا۔ آخرکار میں نے اُس ہونے والے بچے کی درازیٔ عمر اور خوش حالی کی دعا مانگی۔ اُس کی بیوی کے سر پر ہاتھ رکھا اور اُن سے رخصت لی۔ میرے دل پر اس واقعے کا بہت دیر تک اثر رہا۔ اب جب بھی یاد آتا ہے تو اس شخض کی فراخ دلی، اعتماد، صاف گوئی اور غیر متعصب جذبے کی داد دیتا ہوں۔ مجھے قلق اس بات کا کہ اُس سے اس کا ایڈریس نہ لے سکا ورنہ واپس آکر اسے شکریہ کا خط لکھتا۔‘‘",entertainment
104,"اگر، مگر اور لیکن…(منٹو کا ‘خط’)",https://urdu.arynews.tv/manto-and-m-tufail/,"برادرم! السلام علیکم مجھے یہاں آئے ہوئے ساڑھے تین مہینے گزر چکے ہیں، لیکن میں تمہیں خیریت کا خط تک نہ لکھ سکا۔ اس کی وجہ یہ ہے کہ یہ ماحول میرے لئے نیا تھا۔ بہرحال اس ماحول سے یقیناً بہتر ہے جس میں، مَیں نے 42 برس تک جھک ماری تھی۔ وہاں جب تک رہا، سولی پر لٹکتا رہا۔ جب سے یہاں آیا ہوں، نہ صفیہ نے مجھ سے کوئی فرمائش کی ہے اور نہ ہی نگہت، نزہت اور نصرت میں سے کسی نے، ورنہ اکثر یہ ہوتا تھا:ابا فلاں چیز لا دو ، فلاں چیز لا دو۔ تمہیں تو علم ہے کہ مجھے اپنی بچیوں سے بے انتہا محبت تھی۔ یہی وجہ ہے کہ جب ان کی فرمائش اپنی تنگدستی کی بنا پر پوری نہ کر پاتا تھا تو خون کے آنسو رویا کرتا تھا۔ حتی کہ بعض منحوس سال ایسے بھی آئے تھے کہ بچی کی سالگرہ تھی اور جیب میں پھوٹی کوڑی نہیں۔ ایسے ماحول میں، مَیں کب تک رہ سکتا تھا؟ قدرت تو مجھے ایسے انسان کش ماحول میں اور رکھنا چاہتی تھی۔ لیکن میں نے خود ایسے وسائل اختیار کر لئے تھے کہ آپ کے جہنم زار سے نکلنے میں کامیاب ہو گیا۔ میں جب تک وہاں رہا، آپ لوگوں ہی کے غموں میں گھلتا رہا۔ نہ صرف گھلتا رہا بلکہ آہستہ آہستہ معدوم ہی ہو رہا تھا۔ میں بھی تمہارے دکھوں اور غموں کو اس لئے رقم کر آیا ہوں تاکہ آنے والی نسلیں تم سب کو مظلوم کی حیثیت سے یاد رکھ سکیں۔ میں یہاں ہر وقت یہی دعا کیا کرتا ہوں کہ یہ زندگی میرے تمام ہمعصر افسانہ نگاروں کو جلد نصیب ہو۔ اس لیے کہ وہاں پر رہ کر میں نے جیسی ان کی زندگی بسر ہوتے دیکھی تھی، وہ تو مجھ سے بھی بدتر تھی۔ جب مجھی کو وہاں سے آنا پڑا تو نہ جانے وہ کیوں ٹکے ہوئے ہیں؟ آپ کے تمام لکھنے والوں سے تعلقات ہیں، جو لاہور میں موجود ہیں۔ ان سے زبانی کہہ دیں، جو لاہور سے باہر ہیں، انہیں بذریعہ خط مطلع کر دیں کہ وہ سب کے سب بیوی بچوں سمیت میرے پاس آ جائیں۔ میں نے یہاں تمام ابتدائی معاملات طے کر لئے ہیں۔ اس لئے کسی کو کوئی تکلیف نہ ہوگی۔ زمانے نے نہ میری قدر کی اور نہ دوسرے اہلِ قلم کی۔ تمہیں علم ہے؟ اگر ہم لوگ تمہارے ہاں نہ ہوتے تو سوائے علم، ادب اور آرٹ کے، سب کچھ ہوتا۔ یہاں جو بھی پہنچ گیا ہے، مزے میں ہے۔ اکثر قلم کاروں سے ملاقات رہتی ہے۔ سب میری ہی طرح پھولے بیٹھے ہیں۔ بعض نے تو تمہارے نمائش آباد کی شان میں ایسی ایسی ہجویات سپردِ قلم کی ہیں کہ جب تک کلیجہ کو دونوں ہاتھوں سے نہ تھام لیا جائے سنی ہی نہیں جا سکتیں۔ اگر وہ چھپ گئیں تو تمہارے ہاں کے بعض سر پھرے سرِ بازار پٹیں گے۔ بہرحال ہجویات کا وہ مجموعہ جب بھی شائع ہوا ، تمہیں اس کا ایک نسخہ ضرور بھیجوں گا۔ نقوش میں اس کا تبصرہ کر دینا۔ تمہارے ہاں کے ادیب اور تمہارے پڑوسی ملک کے ادیب اپنے اپنے نا خداؤں سے جو بڑی خوشگوار قسم کی امیدیں وابستہ کیے بیٹھے ہیں، وہ سراسر حماقت ہے۔ ان خوشگوار قسم کی امیدوں کے پیٹ میں تو صرف بہن خوش فہمی لمبی تانے سو رہی ہے۔ تمہارے ہاں کی سیاست تو بڑی دھڑن تختہ قسم کی ہے۔ آج کوئی وزیر ہے تو کل جیل میں ہے۔ اگر کوئی چند دن پہلے جیل میں تھا اور ساتھ ہی غدارِ وطن بھی، تو آناً فاناً وزیر ہو جاتا ہے۔ یہاں پر میرے احباب جب تمہارے ہاں کی سیاست کے بارے میں گفتگو کرتے ہیں تو یقین جاننا میں مارے شرم کے پانی پانی ہو جاتا ہوں۔ تمہیں علم ہے کہ مجھ پر آپ کے ہاں پانچ مقدمے صرف فحاشی کے جرم میں چلے تھے۔ حالانکہ میں نے کوئی فحش تحریر نہیں لکھی تھی۔ اس ضمن میں مجھ پر کیا کیا ستم نہیں ڈھائے گئے تھے۔ کبھی وارنٹ نکلے، کبھی گرفتار ہوا، کبھی دوستوں سے ادھار مانگ کر جرمانہ ادا کیا۔ اس کے باوجود میں نے ""انصاف زندہ باد” کا نعرہ لگایا تھا۔ اگر میں کچھ دن اور وہاں رہ جاتا تو بہت ممکن تھا، مجھ پر قتل، ڈاکہ زنی، اور زنا بالجبر کے جھوٹے مقدمے بنا دیے جاتے۔ جہاں ناکردہ گناہوں کی سزا ملتی ہو، وہاں کون مسخرہ رہے۔ اگر حکومت کے عتاب سے بچ جائیں تو نقاد پیچھا نہیں چھوڑتے۔ تم تو جانتے ہی ہو کہ میں ساری عمر نقادوں سے دور بھاگا ہوں۔ یہ بھی صحیح ہے کہ بعض نقاد بھی مجھ سے دور بھاگتے ہیں۔ اصل میں یہ لوگ وہ ہیں جو بگڑے ہوئے افسانہ نویس اور بگڑے ہوئے شاعر ہوتے ہیں یہ لوگ جب تخلیق کی قوت سے محروم ہوتے ہیں، تو تنقید میں علامہ بن جاتے ہیں۔ مجھے ان سب سے خدا واسطے کا بیر رہا ہے۔ اس لئے کہ جب یہ قلم ہاتھ میں لے کر بیٹھتے ہیں تو اچھی بھلی چیز میں سو سو عیب نکالتے ہیں۔ لیکن ان حضرات کو اپنی تحریر کے عیوب کا کچھ پتہ نہیں ہوتا۔ خدا کے لئے مجھے ان بے تحاشا لکھے پڑھوں سے بچانا۔ ایسا نہ ہو کہ میرے موجود نہ ہونے کی وجہ سے وہ اپنے اپنے قلم کو تیز کر لیں اور میرے فن کی دوشیزگی کا جھٹکا کر دیں۔آج ادب جبھی ترقی کرے گا کہ جو نقاد کہے۔ اس کا الٹا کیا جائے، نقادوں کا منشا بھی یہی ہوتا ہے، لیکن اسے میرے سوا سمجھا کوئی نہیں ہے۔ کاش مجھے یہاں کوئی نقاد مل جائے تاکہ میں اس سے تنقیدی بحث کر سکوں۔ تنقیدی بحث کرتے ہوئے اگر کسی نے ان تینوں لفظوں کا صحیح استعمال کر لیا تو سمجھ لیجئے بازی لے گیا۔ وہ تین الفاظ یہ ہیں: اگر، مگر اور لیکن۔ جب تک نقاد تخلیق کی قوتوں سے مالا مال نہ ہوں گے۔ ان کی تحریروں میں نہ توازن پیدا ہوگا اور نہ واقعیت کے ساتھ خلوص۔ جب فن کار کے دل کے ساتھ نقاد کا بھی دل دھڑکے گا تو پھر جو کچھ لکھا جائے گا، اس پر ایمان لانا ہی پڑے گا۔ یہاں شرابِ طہور عام ہے، پانی نہ پیجئے۔ شرابِ طہور نوش کر لیجئے۔ تمہارے ہاں تو بڑی تھرڈ کلاس قسم کی شراب ملتی تھی اور اس جگر پاش شراب کے لئے بھی مجھے کیا کیا جتن نہیں کرنے پڑتے تھے۔ بعض اوقات اس نامراد کے لئے ذلیل تک ہوا، دوستوں میں میری عزت نہ رہی۔ جدھر جاتا تھا، احباب منہ موڑ لیتے تھے۔ راستہ تک چھوڑ کر انجان بن جاتے تھے۔ اگر کسی سے مڈبھیڑ ہو جاتی تو وہ میرے منہ پر جھوٹی قسمیں کھا کھا کر کہتا تھا کہ میری جیب میں دھیلا تک نہیں ہے۔ حالانکہ میں جانتا تھا کہ اس کی جیب میں دھیلا چھوڑ اتنے روپے ہیں کہ وہ مجھے اس خانہ خراب کی کئی بوتلیں خرید کر دے سکتا ہے۔ میں نے شراب کو خانہ خراب اس لئے کہا ہے کہ اس کی بنا پر کئی بار خانہ میں خرابی پید اہوئی تھی۔ ایک بڑی خطرناک مگر راز کی بات کہتا ہوں، اس کا ذکر کسی سے نہ کرنا، ورنہ پٹو گے، یہاں جتنی لڑکیاں ہیں وہ سب ہزاروں برس پرانی ہیں۔ لیکن ان کمبختوں کا جسم اور بانکپن تقدس توڑ ہے۔ اس مسئلہ پر تم سے بات کرنا قطعی حماقت ہے۔ اس لئے کہ تم اس مسئلے میں نرے چغد واقع ہوئے ہو۔ تمہاری چغدیت کا احترام کرنے کے باوجود میں یہ کہوں گا کہ ان سب میں ایسی پروقار کشش اور سپردگی سی پائی جاتی ہے کہ تمہارے ہاں کی لڑکیاں ان کے سامنے بالکل بکواس ہیں۔یہاں ایسے ایسے جمال آور لڑکے بھی ہیں کہ تمہارے ہاں کا کوئی شاعر اور ادیب دیکھ لے تو اس کمبخت کے بے ہوش ہونے کے قطعی امکانات موجود ہیں۔ بہت ممکن ہے کہ جانبر ہی نہ ہوسکے۔ میں ساری عمر ادبی تخلیقات کے سلسلے میں اپنے ہم عصروں سے شرمندہ نہیں ہوا تھا۔ اس لئے بھی کہ میرے مقابلہ ہی کا کون تھا؟ لیکن یہاں آیا تو غالب نے بڑا پریشان کیا، بڑا پھبتی باز ہے۔ کہنے لگا: تُو تو میرا چور ہے۔ میرے شعروں سے تو نے اپنے افسانوں کے عنوان چنے۔ کتابوں کے نام تک جب نہ سوجھے تو میرے شعروں کو دھر رگڑا اور محسن کشی ایسی کی کہ میرے بارے میں جو فلمی کہانی لکھی، اس میں بجائے میری شکر گزاری کے اظہار کے میری کسی خوبی کا ذکر تک نہیں کیا۔ بلکہ الٹی میری کمزوریاں گنوا کے رکھ دیں کہ میں بڑا وہ تھا، عورت باز تھا، جوا کھیلتا تھا، اور اس کی پاداش میں جیل تک ہو گئی تھی۔ وغیرہ وغیرہ تمہیں علم ہے کہ میں تمام لکھنے والوں میں صرف غالب ہی کو تو مانتا تھا۔ جب اس نے بھی مجھ سے ایسی ایسی باتیں کیں تو میں نے دل میں کہا: لعنت ہو سعادت حسن منٹو تمہاری حقیقت نگاری پر۔ لیکن غالب ہے بڑا زندہ دل قسم کا انسان، میری اتنی زیادتی کے باوجود گاڑھی چھنتی ہے۔ ہم اکثر ایک ساتھ پیتے ہیں، اور پیتے ہی میں جب ہم حقیقت آشنا ہو جاتے ہیں اور ہماری انا بیدار ہوتی ہے تو غالب کہتا ہے: میں تم سے بڑا افسانہ نگار ہو سکتا تھا۔ لیکن میں نے اسے فضول چیز سمجھ کر ہاتھ ہی نہیں لگایا تھا۔ اور میں اس سے کہتا ہوں: شعر کہنا کون سا کمال ہے مرزا صاحب، میری تو نثر کی ہر ہر سطر میں ایک شعر کیا پوری غزل کی غزل پنہاں ہوتی ہے۔ بات دونوں کی غلط ہے، اس کا علم اسے بھی ہے اور مجھے بھی۔ لیکن ہم اپنی اپنی انا کا کیا کریں۔ چچا سام کا دبدبہ تو تمہارے ہاں دن دونی رات چوگنی ترقی کر رہا ہے، مبارک ہو! بڑوں کی عزت ضرور کرنی چاہئے۔ لیکن سعادت مندی کے معنی یہ بالکل نہیں ہیں کہ تم اپنی ننھی سی جان بھی خطرے میں ڈال دو۔ میں نے یہ خبر بد بھی سنی ہے کہ اب تو تمہارے ہاں کا سارا کا سارا کام وہی کرتے ہیں۔ اور تم سب الوؤں کی طرح ہاتھ پر ہاتھ رکھے اندھیرے کے منتظر ہو۔ اتنی تن آسانی اچھی نہیں، ورنہ پچھتاؤ گے۔ حتی کہ تم لوگوں نے اپنی خودداری تک کو قفل لگا کے الماریوں میں رکھ دیا ہے۔ مصیبت یہ ہے کہ میں یہاں سے چچا سام کے نام کوئی خط نہیں لکھ سکتا۔ ورنہ میں اس سے اپنی حدود میں رہنے کی درخواست ضرور کرتا۔ دعا کرو کہ وہ خود ہی میرے پاس جلد سے جلد آجائیں تاکہ تمہاری جان چھوٹے، میں تو ان سے نمٹ ہی لوں گا۔ فراڈ کو فراڈ ہی پچھاڑ سکتا ہے۔ میں نے یہ بھی سنا ہے کہ جب سے یہاں آیا ہوں، تمہارے ہاں میرا بڑا سوگ منایا گیا۔ خدا کی قسم، یہ سنتے ہی میرا دل کباب ہو گیا۔ اس لئے کہ جب تک میں وہاں رہا، سب نے مل جل کر مجھے اپنے ہاں سے دور کرنا چاہا۔ جب یہاں کچھ دوسروں کی اور کچھ اپنی مرضی سے آ گیا ہوں۔ تو ریڈیو پر اس ناچیز کی گمشدگی کے اعلانات کیوں کیے جاتے ہیں۔ یہ وہی ریڈیو والے ہیں جو مجھے اپنے ہاں ناک تک صاف نہیں کرنے دیتے تھے۔ رسالے اور اخبارات بھی میرے روپوش ہونے پر خصوصی ماتم کیوں کر رہے ہیں؟ ان کا بھی میرے ساتھ یوسف کے بھائیوں جیسا سلوک تھا۔ ان حالات میں تمہیں اپنے اس منافقانہ رویہ پر شرم آنی چاہئے۔ یہاں میرے کچھ قدر دان پیدا ہو گئے ہیں۔ اور پچھلے دنوں انہوں نے میرے ذمہ یہ کام کیا تھا کہ میں یہاں کے بارے میں اپنی سہ ماہی رپورٹ پیش کروں۔ یہ فریضہ میرے سپرد اس لئے ہوا تھا کہ ان کے خیال کے مطابق مجھ جیسا حقیقت نگار یہاں کوئی نہیں ہے۔ میں نے اپنی عادت کے مطابق سب کچھ لکھ دیا ہے۔ اس میں اپنے ایک دوست کی خوب ڈٹ کر مخالفت بھی کی ہے۔ اور اس کا جو معاشقہ اندر ہی اندر چل رہا تھا، اس کا بھی کچا چٹھا لکھ دیا ہے۔ حتی کہ میں نے رپورٹ میں یہ بھی لکھ دیا ہے کہ یہاں جو داڑھی نہ منڈوانے کا دستور ہے وہ بعض نستعلیق قسم کی طبیعتوں پر گراں گزرتا ہے۔ اس لئے اس کی اجازت ہونی چاہئے کہ جس کا دل چاہے داڑھی رکھے جس کا دل نہ چاہے نہ رکھے۔ اتنے بڑے حاکم کے سامنے اتنا کہہ دینا اور کسی قسم کی جھجک محسوس نہ کرنا، خالہ جی کا گھر نہ تھا، تمہارے ہاں ایسی کوئی کھری بات کہہ دیتا تو میری زبان گدی سے نکلوا دی جاتی۔ اطلاعاً عرض ہے۔ یہاں میری کتاب ""گنجے فرشتے” کافی پسند کی گئی ہے۔ ہو سکے تو میری بیوی بچّوں کا خیال رکھنا۔ خاکسارسعادت حسن منٹو20/اپریل 1955ء (منٹو کی وفات کے تین ماہ بعد اردو کے مشہور جریدے نقوش کے منٹو نمبر میں محمد طفیل نے منٹو کا فرضی خط بنام مدیر نقوش شایع کیا تھا)",entertainment
105,مثل فوکو اور اس کے نظریات,https://urdu.arynews.tv/michel-foucault-urud-article/,"فوکو کا یہ قول مشہور ہے کہ ’’میں کبھی فرائڈ کا ماننے والا نہیں رہا، نہ میں کبھی مارکس کا پیروکار رہا ہوں اور نہ میں کبھی ساختیات پسند رہا ہوں۔‘‘ سارتر کے انتقال کے بعد خود فوکو کو لوگوں نے’’ نیا سارتر‘‘ کہنا شروع کر دیا تھا۔ سارتر کی موت کے بعد فرانس میں جو نئے مفکر سامنے آئے ان میں لیوی اسٹراس، رولاں بارت، فوکو، لاکاں اور ژاک دریدا بہت مشہور ہیں۔ مثل فوکو نے اپنی توجہ تاریخ کے ان گوشوں کی طرف کی جن پر یورپ کے مفکروں نے توجہ نہیں کی تھی۔ پاگل پن کے ان تصورات کی طرف جو یورپ میں جدید عہد میں سامنے آئے اور پاگل پن کے بارے میں عمرانی رویوں کی تبدیلیوں پر مثل فوکو نے توجہ کی۔ یہ بھی جاننے اور بتانے کی کوشش کی کہ یورپ میں پاگل پن کے علاج کے سلسلے میں کس طرح اندازِ فکر بدلتا رہا ہے، پاگل پن کے سلسلے میں بھی اندازِ فکر میں کس طرح تبدیلیاں آئی ہیں۔ حیاتیات، لسانیات اور معاشیات کے بنیادی تصورات میں کس طرح تبدیلیاں ہوئیں، لیوی اسٹراس، رولاں بارت اور ژاک دریدا کے نام کس طرح سامنے آئے۔ فوکو کا یہ قول کہ’’ انسان مر چکا ہے۔‘‘ دراصل۱۹۶۰ء میں اس کی شہرت کا باعث ہوا۔ پاگل پن کی تاریخ پر اس کا تحقیقی مقالہ شائع ہوا اور اسی موضوع پر اس کی کتاب بھی شائع ہوئی تو۱۹۷۰ء میں وہ فلسفے کے تاریخ نظام فلسفہ کا چیئر مین بھی بنا دیا گیا۔ وہ ساختیات کا ماننے والا نہیں تھا پھر بھی جب اس کی کتاب The Orderof Things شائع ہوئی تو کچھ مبصروں نے اسے ساختیات پسند قرار دیا۔ حالانکہ اس کا خیال تھا کہ اس نے نہ تو ساختیات پسندوں کے نظریات کو قبول کیا تھا اور نہ ساختیاتی طریقہ کار کو اور نہ ساختیاتی اصطلاحوں کو۔ اس کے باوجود The Orderof Things میں اس نے ساختیات کو جدید علوم کا بے چین شعور کہا ہے اور یہ کہا ہے کہ وہ جدید عہد کی تاریخ لکھنا چاہتا ہے۔ ’’پاگل پن اور تہذیب‘‘ سے لے کر’’ جنسیات کی تاریخ‘‘ تک اس نے بیس سال تصنیف و تالیف میں لگا دیے۔ ’’جنسیات کی تاریخ‘‘ اس کی موت کے بعد شائع ہوئی۔ فوکو، نوم چومسکی، ہیبر ماس اورژاک دریدا کم و بیش ہم عمر تھے۔ فوکو کی شہرت نوم چومسکی کے بعد سب سے زیادہ تھی۔ فوکو اپنے آپ کو جدید عہد کا مؤرخ کہتا ہے۔ فوکو پہلا فلسفی ہے جس نے تاریخ اور فلسفے کو ملا کر ایک کر دیا اور اس طرح جدید تہذیب کی آنکھوں کو خیرہ کر دینے والی تنقید لکھی۔ پھر اس مسئلے سے بھی بحث کی ہے کہ مغرب میں سماجی طور پر عقلیت یعنی Rationality کا ظہور کس طرح ہوا، اور یہ کس طرح ثابت ہوا کہ جدید عہد کی روح عقلیت یعنی (Rationality) ہے۔ فوکو نے بتایا کہ جدید فلسفہ اس مسئلے میں بنیادی دلچسپی رکھتا ہے کہ عقل کا ظہور کس طرح معاشرے میں پختگی تک پہنچا۔ یعنی سائنس، ٹیکنالوجی اور سیاسی تنظیم میں عقل کس طرح پختگی تک پہنچی۔ کانٹ کا یہ سوال بنیادی اہمیت رکھتا ہے کہ روشن خیالی سے کیا مراد ہے؟ فوکو نے بتایا کہ کانٹ کے سوال کا مطلب یہ ہے کہ کامٹے (Comte) کے زمانے سے اب تک سائنس کی تاریخ کیا ہے؟ جرمنی میں میکس ویبر (Max Weber) سے ہابر ماس (Habermass) تک سماجی طور پر عقلیت کا مطلب کیا ہے۔ ڈیکارٹ سے ہیگل تک بنیادی سوال یہی رہا ہے کہ کس طرح انسانی فکر کو ماورائی نرگسیت سے نجات دلائی جائے۔ اقتدار کا راستہ خود فرد کے جسم کی اپنی قوت مہیا کرتی ہے جسموں پر جو قوت حکمراں ہوتی ہے اس کی مخالفت بھی خود خواہش اور ارادے کی قوت کرتی ہے اور یہی قوت اس کے نزدیک سارے انقلابات کا ماخذ ہے۔ فوکو کا خیال ہے کہ انسان کی جنسی جبلتوں کے بارے میں کوئی چیز بنیادی اور حتمی انداز میں نہیں کہی جاسکتی۔ یورپ میں زندگی کے جتنے بھی معانی ہیں ان کا ماخذ جنس ہے اور فوکو کے خیال میں یہی زندگی کی سب سے بڑی سچائی ہے۔ فوکو کہتا ہے کہ اب یورپ کے لوگ جنس کے خواہش مند رہتے ہیں۔ ایک ایسی چیز کی طرح جو حقیقتاً خواہش کے لائق ہے۔ اب انیسویں اور بیسویں صدی میں حیاتیات اور عضویات کی مدد سے جنس کے معاملے میں بھی اصول اور معیار متعین کر لیے گئے ہیں۔ یورپ کے ماہرین نفسیات نے اور خود یورپ کے معاشرے نے بھی جنسی کج روی کو گناہ کے تصور سے آزاد کر کے اسے ابنارمل یا مریضانہ قرار دے دیا ہے لیکن خود فرائڈ نے اس قسم کی کوئی تقسیم جو نارمل یا ابنارمل کی بنیاد پر کی گئی ہو قبول نہیں کی۔ نارمل انسان کا جو تصور یورپ میں رائج ہے اس کی بجائے فوکو نے مشرق کا وہ انداز فکر جو جنس کو محبت کے آرٹ کا ایک مظہر سمجھتا ہے، زیادہ قابل قبول بتایا ہے اور اسے وہ صرف مسرّت برائے مسّرت کا حصول جانتا ہے۔ اس تصور میں جنسیت بھی محبت کا ایک آرٹ ہے۔ ایک طرح کا کھیل، تخلیقیت اور تصنع سے بھرپور۔ (معروف نقاد، شاعر اور ادیب قمر جمیل کے مشہور فلسفی اور مؤرخ فوکو پر لکھے گئے ایک مضمون سے چند پارے)",entertainment
106,زارا کی لاش کے ٹکڑے کرنے کے لئے صغریٰ بی بی نے کتنے پیسے دیے؟ ملزم نوید کا  انکشاف,https://urdu.arynews.tv/daska-women-death-investigation-continue/,"ڈسکہ : سگی خالہ کے ہاتھوں بہو کے قتل کی تحقیقات میں ملزم نوید نے بتایا کہ صغریٰ بی بی نے زارا کے لاش کے ٹکڑے کرنے کے کتنے پیسے دیے۔ تفصیلات کے مطابق ڈسکہ میں سات سات ماہ کی حاملہ بہو کے قتل کی تحقیقات کا دائرہ بڑھادیا اور علاقے کی مزید سی سی ٹی وی فوٹیجز حاصل کرلیں۔ پولیس نے بتایا کہ ملزم نوید نے دوران تفتیش انکشاف کیا صغراں بی بی نے لاش کے ٹکڑے ٹھکانے لگانے کیلئے پہلے 10 ہزار اور کام کے بعد مزید پانچ ہزار روپےدیے۔ حکام کا کہنا تھا کہ لاش کے ٹکڑے کرنے کیلئے چھری اور ٹوکا دو ہزار روپے میں خریداگیا، خریداری کے بعد ساس اور سہولت کار نے گول گپے کھائے اور کولڈرنک پی۔ پولیس نے کہا کہ سہولت کار نوید کو لانے کیلئےگلی کے بجائےہمسائےکاگھراستعمال کیاگیا، گلی میں لگے سی سی ٹی وی سےبچنےکیلئےمین گیٹ میں کرنٹ کا بہانہ کیاگیا۔ حکام کا یہ بھی بتانا تھا کہ سہولت کارنوید جمعہ کی شام آیااوررات کوپلاننگ کی ،نویداورمقتولہ کی ساس نےہفتےکوٹوکا،چھری خریدااوراتوارکوقتل کیا، تمام ویڈیوزفوٹوگرامیٹک ٹیسٹ کیلئے فرانزک لیب بھجوائی جائیں گی۔ انھوں نے کہا کہ سی سی ٹی وی کےڈی وی آرقبضےمیں لے لیے ہیں ، جس سے مزیدشواہدملنےکاامکان ہے۔ یاد رہے قتل کے بعد دو سال کے بچے کی ماں سات ماہ کی حاملہ زارا کی لاش کے ٹکڑے کیے اور دھڑ سے سرا لگ کرکے چولہے پر جلا کر ناقابل شناخت بنایا تھا اور لاش کے ٹکڑے دو بوریوں میں بند کرکے نہر میں پھینک دیے۔",entertainment
107,کراچی میں  19 نومبر سے 22 نومبر تک کون کون سے راستے بند ہوں گے؟,https://urdu.arynews.tv/traffic-plan-for-ideas-2024/,"کراچی : دفاعی نمائش آئیڈیاز 2024 کے پیش نظر شہریوں کی سہولت کے لئے راستوں کی بندش کا ٹریفک پلان جاری کردیا۔ تفصیلات کے مطابق دفاعی نمائش کے لیے ٹریفک پولیس نے ٹریفک پلان جاری کردیا ، 19 نومبر سے 22 نومبر تک ایکسپو سینٹر میں دفاعی نمائش ہونے جارہی ہے۔ ٹریفک پولیس نے بتایا کہ صبح 7 سے شام 7بجے تک ایکسپوسینٹر سے منسلک سڑکیں بند رہیں گی جبکہ حسن اسکوائر فلائی اوور سے نیشنل اسٹیڈیم سڑک بند اور اسٹیڈیم فلائی اوور سے دونوں فلائی اوورز ٹریفک کیلئے بند ہوں گے۔ ٹریفک پولیس نے کہا کہ ڈالمیا روڈ اسٹیڈیم سگنل سے دائیں جانب حسن اسکوائر جانے والا روڈ بند ہوگا اور یونیورسٹی روڈ نیپا سے آتے ہوئے ایکسپو سینٹر سے بائیں جانے والی سڑک بند ہوگی۔ پلان میں بتایا گیا کہ شارع فیصل سے ہیوی اور کمرشل گاڑیاں، واٹر ٹینکر کا کارساز روڈ پر داخلہ بند ہوگا،تمام ہیوی اور کمرشل گاڑیاں ڈرگ روڈ کا راستہ اختیار کریں۔ ٹریفک پلان کے مطابق  راشد منہاس روڈ سے اسٹیڈیم روڈ پر ہیوی اور کمرشل ٹریفک کے داخلے پر پابندی ہوگی اور ہیوی اور کمرشل گاڑیوں کو نیپا، عسکری 4 سے شارع فیصل اورنیپا چورنگی بھیجا جائے گا۔ ٹریفک پولیس  کا کہنا تھا کہ نیپا سےحسن اسکوائر تک ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل گاڑیاں نیپا، گلشن چورنگی سےسہراب گوٹھ یا ڈرگ روڈ کاراستہ اختیارکریں۔ جیل چورنگی سے حسن اسکوائر تک ہیوی اور کمرشل ٹریفک کو جانے کی اجازت نہیں ہوگی، کمرشل گاڑیاں شہید ملت روڈ یا تین ہٹی روڈ کا استعمال کریں۔ یونیورسٹی روڈ سے اسٹیڈیم روڈ پر ہیوی اورکمرشل ٹریفک کو اجازت نہیں ہوگی تو اس ٹریفک کو پی پی چورنگی ، شہید ملت روڈ کی جانب بھیجا جائے گا۔ لیاقت آباد نمبر 10سے حسن اسکوائر ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل ٹریفک لیاقت آباد نمبر 10 سے تین ہٹی کی جانب جاسکیں گے جبکہ سر شاہ سلیمان روڈ کے لئے غریب آباد سے شارع فیصل، حسن اسکوائراور نیپا کاراستہ اختیارکریں گے۔",entertainment
108,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",entertainment
109,"امریکی ارکان کانگریس سے خط  لکھوانا گولڈ اسمتھ فیملی  کی ہی  کارستانی ہے،  شرجیل میمن",https://urdu.arynews.tv/sherjeel-memon-reaction-on-us-lawmaker-letter/,"کراچی : وزیر اطلاعات سندھ شرجیل میمن کا کہنا ہے کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے ، اسرائیلی پیسہ استعمال کرکےبانی کورہاکرانےکی کوشش ہورہی ہے۔ تفصیلات کے مطابق پی ٹی آئی رہنماؤں کی رہائی کے لیے امریکی ارکان کانگریس کے خط پر وزیر اطلاعات سندھ شرجیل میمن نے ردعمل دیتے ہوئے کہا کہ ارکان کانگریس سےبائیڈن کو خط کس نے لکھوایا اور کیا مقصد ہے سب جانتےہیں ، کیاامریکی ارکان کانگریس نےفلسطین اورکشمیرکی صورتحال پرکبھی خط لکھا؟ صوبائی وزیر کا کہنا تھا کہ امریکا میں لابسٹ کو ہائر کیاگیاہےتاکہ بانی پی ٹی آئی کی رہائی کیلئےدباؤڈالاجائے، پاکستان میں پی ٹی آئی کی فنڈنگ کے کروڑوں امریکا میں لابسٹ پرخرچ ہورہےہیں، عالمی لابسٹ کو ہائرکیا جارہا ہےتاکہ پاکستان کے اندرونی معاملےمیں مداخلت کریں. انھوں نے کہا کہ پی ٹی آئی کاایک ہی ایجنڈاہےکہ حکومت پر دباؤ ڈال کر بانی کو رہا کرائیں، عدم اعتماد کےوقت پی ٹی آئی کہتی تھی پاکستان کا اندرونی معاملہ ہے اور ہم غلام نہیں ، پی ٹی آئی نے امریکا پرہی اپنی حکومت گرانے کی سازش کاالزام لگایا تھا اور آج پی ٹی آئی لابسٹ کےذریعے اُس ہی امریکی حکومت کوخط لکھوا رہی ہے۔ شرجیل میمن کا کہنا تھا کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے، گولڈ اسمتھ فیملی اسرائیل کی لابسٹ ہے۔ انھوں نے بتایا کہ بانی پی ٹی آئی پاکستان میں اسرائیل کا اثاثہ ہے، اسرائیلی جریدوں میں آرٹیکلز ہیں کہ پاکستان میں بانی ہی اسرائیل کو سوٹ کرتا ہے، خط وہ لکھوا رہے ہیں جن کا ایجنڈا ہمیشہ پاکستان کو نقصان پہنچانا ہے، ڈاکٹر اسرار نے 20، 25سال پہلے ہی بانی پی ٹی آئی سےمتعلق بتا دیاتھا۔ وزیراطلاعات سندھ کا کہنا تھا کہ اسرائیلی پیسہ استعمال کرکے بانی کو رہا کرانے کی کوشش ہورہی ہے، بانی اپنے دور میں سیاسی مخالفین کےخلاف نیب کو استعمال کرتےتھے،اس وقت خط کہاں تھے؟ اگریہ پاکستانی لابسٹ ہوتے تو کیا کشمیرکیلئے کبھی خط نہیں لکھواتے؟ انھوں نے مزید کہا کہ پی ٹی آئی بانی کی رہائی کےون پوائنٹ ایجنڈےکیلئے ہر حد تک جائے گی، بانی پی ٹی آئی پاکستان میں اسرائیل کا اسٹرٹیجک اثاثہ ہے، بانی کی رہائی کیلئےپی ٹی آئی کی طرف سے حیران کن چیزیں ابھی مزیدسامنےآئیں گی۔",entertainment
110,گم شدہ کی تلاش,https://urdu.arynews.tv/urdu-writer-fikr-tonsvi-book-passage/,"یہ اشتہار میں اپنے گم شدہ بھائی چنتا منی کے متعلق دے رہا ہوں۔ موصوف ایک مرتبہ پہلے بھی گم ہوگئے تھے، لیکن اس وقت میں نے اشتہار نہیں دیا تھا۔ کیونکہ میرا خیال تھا کہ موصوف خود دار آدمی ہے، اس لیے اس نے ضرور کنوئیں میں چھلانگ لگا دی ہوگی۔ لیکن چھٹے دن وہ میلی چکٹ پتلون کے ساتھ گھر لوٹ آیا اور بقول ہمارے چچا کے ’’آخر تو ہمارا ہی خون تھا، کیوں نہ لوٹتا، خون نے جوش مارا ہوگا۔‘‘ ہمیشہ اجلی پتلون پہننے والا کب تک گھر سے باہر رہ سکتا تھا۔ خودی چاہے کتنی ہی بلند ہو جائے پتلون کا مقابلہ نہیں کرسکتی۔ مگر اس بار مجھے یقین ہے کہ موصوف لوٹ کر نہیں آئے گا۔ کیونکہ وہ گھر سے دو سو روپے اٹھا کر لے گیا ہے۔ اس لیے اب اس کی رگوں میں ہمارا خون جوش نہیں مارے گا۔ اشتہار دینے کی ایک اور وجہ والدہ محترمہ ہیں، جو موصوف کو ابھی تک ’’نادان لڑکا‘‘ گردان رہی ہیں۔ میں نے لاکھ کہا کہ مادر مہربان! چنتا منی اب بیس برس کا ہوچکا ہے نادان نہیں رہا۔ وہ چہرے مہرے سے ہی گدھا دکھائی دیتا ہے مگر اندر سے کافی کائیاں ہوچکا ہے۔ مگر والدہ محترمہ جس نے اس گدھے کو جنم دیا، اپنی تخلیق پر زیادہ مستند رائے رکھتی ہیں، اس نے مجھے طعنہ دیا، ’’دراصل تم چھوٹے بھائی کی غیرحاضری میں ساری آبائی جائیداد کو تنہا ہڑپ کرنا چاہتے ہو۔‘‘ ہماری آبائی جائیداد دو کمروں والا ایک مکان ہے جو ہم نے کرائے پر لے رکھا ہے یا پھر والد محترم کے قبضہ میں ایک بہی کھاتا ہے جس میں درج ہے کہ ہمارے خاندان کے پاس ڈیڑھ سو ایکڑ زمین ہے جس پر آج کل ایک دریا بہہ رہا ہے۔ والد محترم گزشتہ گیارہ برس سے اس دریا کے سوکھنے کا انتظار کر رہے ہیں۔ اگرچہ والدہ محترمہ کے طعنہ کی بنیادیں دریا برد ہوچکی ہیں لیکن پھر بھی ایک فرماں بردار فرزند کے طور پر میں یہ اشتہار دینے پر مجبور ہوا ہوں۔ برادر عزیز چنتا منی کی تصویر مجھے نہیں مل سکی ورنہ اس اشتہار کے ساتھ ضرور چھپواتا۔ دراصل اس کے جتنے فوٹو تھے وہ اس نے اپنی وقتاً فوقتاً قسم کی محبوباؤں میں بانٹ دیے تھے۔ پوچھنے پر چنتا منی کی ہر محبوبہ نے جواب دیا کہ اس کے پاس چنتا منی کی فوٹو تھی، وہ اس نے رسوائی کے خوف سے ضائع کر دی ہے۔ ایک محبوبہ تو اتنی صاف گو نکلی کہ اس نے تنک کر جواب دیا، ’’میں نے شادی ہوتے ہی چنتا منی کی وہ فوٹو لوٹا دی تھی اور آج کل بٹوے میں اپنے خاوند کا فوٹو رکھتی ہوں۔‘‘ چنانچہ فوٹو دستیاب نہ ہونے کے باعث مجبوراً میں اپنا ہی فوٹو اس اشتہار کے ساتھ شائع کر رہا ہوں۔ اس کے باوجود گم شدہ میرے بھائی کو سمجھا جائے، مجھے نہیں۔ والد اور والدہ محترمہ دونوں کی متفقہ رائے ہے کہ چنتا منی کی ناک تم سے ملتی ہے، اس لیے پہچاننے میں آسانی رہے گی۔ ہمارے نانا مرحوم کی ناک بھی تم دونوں نواسوں سے ملتی تھی اور وہ بھی گھر سے بھاگ گئے تھے (عجیب ناک ہے، نانا کے وقت سے کٹ رہی ہے) بہرکیف فوٹو میں میری ناک حاضر ہے۔ ناک کے علاوہ میرے جتنے اعضا ہیں وہ میرے ذاتی ہیں۔ برادر عزیز چنتا منی کا ان سے کوئی تعلق نہیں۔ برادر موصوف چنتا منی کے باقی ناک نقشہ کے متعلق پوزیشن یہ ہے کہ اس کا رنگ بچپن میں دودھ کی طرح گورا تھا (ان دنوں وہ صرف ماں کا دودھ پیا کرتا تھا) لڑکپن میں وہ دودھیا رنگ گندمی ہوتا گیا، کیونکہ اس نے گندم کھانا شروع کردی تھی۔ جوان ہوتے ہی رنگ کا میلان سیاہی کی طرف ہوگیا، نہ جانے جوانی میں چوری چھپے اس نے کیا کھانا شروع کردیا تھا۔ البتہ جب والد محترم اسے ہیبت ناک قسم کی گالیاں اور بھبکیاں دیا کرتے تو لمحہ بھر کے لیے اس کا رنگ پیلا بھی پڑ جاتا تھا۔ گویا چنتا منی بڑا رنگا رنگ آدمی تھا (خدا اسے ہر رنگ میں خوش رکھے۔) آنکھیں بڑی بڑی مگر گونگی قسم کی، جیسے کوئی حسینہ بغیر بیاہ کے بیوہ ہو گئی ہو۔ کئی بار میں نے اسے مشورہ دیا، ’’ارے پگلے! ان پر کالا چشمہ لگالے، بات بن جائے گی۔‘‘ مگر وہ نہیں مانا۔ ایک بار میں نے اپنی بیوی کی آنکھ بچا کر اپنا چشمہ اسے دے بھی دیا مگر وہ اس نے ایک دوست کو دے دیا۔ دوست نوازی میں تو وہ بے مثال تھا۔ والد محترم اسے دوست نوازی پر ہمیشہ چھڑی سے پیٹا کرتے تھے اور اس پٹائی کو وہ کمال صبر و شکر سے سہ لیتا تھا۔ صبر و شکر میں بھی بے مثال تھا۔ والد محترم نہایت فخر سے کہا کرتے تھے کہ میں نے اپنی زندگی میں صرف ایک ہی شریف اور صابر لڑکا پیدا کیا ہے اور وہ چنتا منی ہے۔ بزرگوں کے سامنے چوں تک نہیں کرتا۔ آہ اس کے بھاگنے کے بعد اب ان بزرگوار کی چھڑی کسی کام نہیں آرہی۔ چنتا منی کی پیشانی پر ایک داغ ہے۔ ایک بار وہ چھت پر کھڑا ایک لڑکی کو گھور رہا تھا۔ لڑکی مذکورہ نے جواباً ایک اینٹ دے ماری۔ اگرچہ چنتا منی نے اس خشت محبت کا ذکر کسی سے نہیں کیا مگر بعد میں اس ناشائستہ لڑکی نے اپنی سہیلیوں سے ذکر کردیا تو بات پھیل گئی اور اس ڈاکٹر تک بھی جاپہنچی جس نے علاج کا بل ایک دم یہ کہہ کر بڑھا دیا کہ اینٹ کا زخم زیادہ خطرناک ہوتا ہے۔ چنتا منی کے جسم کے باقی حصے صحیح سلامت ہیں۔ وہ ایک مضبوط الجثہ نوجوان ہے۔ غلہ کی بوری اٹھا کر تین میل تک چل سکتا ہے۔ ممکن ہے وہ اس وقت بھی کسی غلہ منڈی میں بوریاں اٹھانے کا کام کر رہا ہو اور منڈی کے بیوپاری اسے نہایت قلیل اجرت دے رہے ہوں۔ کیونکہ چنتا منی کو بھاؤ تاؤ کرنا نہیں آتا۔ اسے کچھ بھی نہیں آتا۔ سوائے خاموش رہنے کے۔ سوائے ستم سہنے کے۔ مگر میں بیوپاریوں کو مشورہ دوں گا کہ وہ اس ستم پسندی کا زیادہ استحصال نہ کریں، ورنہ وہ ان کے ہاں سے بھی بھاگ جائے گا۔ کیونکہ بھاگنے کے لیے اس کے پاس پاؤں موجود ہیں۔ چنتا منی کی زبان کام نہیں کرتی، پاؤں کام کرتے ہیں۔ چنتا منی کیوں بھاگا؟ اس کے متعلق مؤرخین کی آراء میں شدید اختلاف پایا جاتا ہے۔ والد محترم یعنی ابوالچنتا منی کا خیال ہے کہ لڑکا شادی کا خواہش مند تھا مگر اسے دور دور تک شادی کے کوئی آثار دکھائی نہیں دیتے تھے۔ مگر عم الچنتا منی یعنی چچا جان اس رائے سے اتفاق نہیں کرتے۔۔۔ وہ کہتے ہیں کہ چنتا سرے سے شادی سسٹم کے ہی خلاف تھا اور برہم چریہ میں یقین رکھتا تھا۔ اس کے علاوہ وہ ایک ذمہ دارانہ سوجھ بوجھ کا مالک تھا۔ وہ جانتا تھا کہ اس کی دو بہنیں ابھی تک کنواری بیٹھی ہیں۔ یعنی برہم چریہ کے لیے اس کے پاس ٹھوس وجہ موجود تھی۔۔۔ تیسرے مؤرخ ام الچنتا منی یعنی والدہ محترمہ کی رائے چچا جان سے کسی حد تک ملتی ہے، صرف اس ترمیم کے ساتھ کہ بہو (یعنی میری زوجہ) نے ہی اسے یہاں سے فرار ہونے میں مدد دی ہے۔ خود بہو بھی اس قسم کی ایک الگ رائے رکھتی ہے۔ یعنی جو ساس کہے اس کے الٹ۔ قارئین! مجھے انتہائی افسوس ہے کہ چنتا منی کی خاطر مجھے اپنے کنبہ کی اندرونی حالت ظاہر کرنا پڑی اور باعزت کنبے کے لیے یہ ڈوب مرنے کا مقام ہے۔ لیکن پورا پس منظر دیے بغیر چنتا منی کی تلاش ناممکن ہے، بہرکیف مؤرخین کے ان شدید اختلافات کی موجودگی میں وثوق سے کہنا ناممکن ہے کہ چنتامنی کیوں بھاگا؟ بیکاری، بیزاری، کنوارپن، کند ذہنی، پٹائی، ڈیموکریسی، صنعتی ارتقا، برہم چریہ، قربانی، بے وقوفی۔۔۔ ان میں سے کوئی ایک وجہ بھی ہوسکتی ہے یا ساری وجہیں بھی ہوسکتی ہیں۔ شاید چنتا منی ان تمام وجہوں کو اپنے ذہن میں پالتا رہا، پالتا رہا اور اس دن یہ تمام وجہیں منزل مقصود کو پہنچ گئیں جب اچانک دو سو رپے اس کے ہاتھ لگ گئے۔ یہ دو سورپے میرے ایک دوست کی امانت تھے اور اب اس نے مجھ پر مقدمہ کر رکھا ہے۔ عزیز چنتا منی کی تلاش میں ہم نے کوئی کسر نہیں اٹھارکھی۔ ریلوے اسٹیشنوں پر ڈھونڈا، جیل خانے چھانے، جوئے خانوں میں گئے، فلم کمپنیوں سے پوچھا۔ میری ماں درختوں سے پوچھتی پھری۔ والد محترم نے مختلف ریل گاڑیوں پر سفر کیا لیکن چنتا منی جیسے ایک خدا تھا کہ کہیں نہیں ملا۔ (ممتاز اردو ادیب اور معروف مزاح نگار فکر تونسوی کی ایک شگفتہ تحریر)",entertainment
111,مخمل کا کوٹ,https://urdu.arynews.tv/diwan-singh-maftoon-aap-biti/,"دیوان سنگھ مفتون نے اردو ادب اور صحافت میں‌ بڑا نام پایا اُن کے کالم، آپ بیتی اور صحافت کی دنیا میں‌ اُن کے زور دار اداریے بہت مشہور ہیں۔ 1924 میں سردار دیوان سنگھ مفتون نے دہلی سے اپنا مشہور ہفتہ وار با تصویر اخبار ”ریاست“ نکالا تھا اور کہتے ہیں کہ یہ ہر لحاظ سے اعلیٰ پائے کے جرائد کی ہمسری کا دعویٰ کرسکتا تھا۔ وہ ایک ایسے اہلِ‌ قلم تھے جس نے زندگی کے ہفت خواں طے کرنے کے لیے مختلف کام سیکھے، پیشے اختیار کیے اور اپنی محنت اور لگن سے ادب اور صحافت میں نام وَر ہوئے۔ مفتون نے اپنی تصنیف میں ایک دل چسپ واقعہ لکھا ہے۔ ملاحظہ کیجیے: ایڈیٹر ""ریاست” (دیوان سنگھ مفتون)‌ کی عمر ایک ماہ دس روز تھی جب والد کا انتقال ہو گیا اور یتیمی نصیب ہوئی۔ اُس وقت گھر میں روپیہ، زیورات، زمین اور مکانات کے کاغذ تھے۔ کیونکہ والد صاحب نے اپنی کام یاب زندگی میں کافی روپیہ پیدا کیا تھا۔ والد کے انتقال کے بعد رشتہ داروں نے زمین اور مکانات پر قبضہ کر لیا۔ اور بارہ سال تک بغیر کسی آمدنی کے ضروریاتِ زندگی اور بڑے بھائی اور بہنوں کی چار شادیوں پر روپیہ صرف ہونے کا نتیجہ یہ ہوا کہ ایڈیٹر ریاست کی عمر جب بارہ سال کی تھی تو گھر میں کھانے کے لئے بھی کچھ نہ تھا۔ چنانچہ تعلیم کا سلسلہ منقطع ہو گیا۔ اور ایڈیٹر ریاست پانچ روپیہ ماہوار پر حافظ آباد میں ایک بزاز کی دکان پر ملازم ہوا۔ کام یہ تھا کہ اندر سے کپڑوں کے تھان لا کر خریداروں کو دکھائے جائیں۔ اس ملازمت کے دو واقعات مجھے یاد ہیں جن کا میرے کیریکٹر پر بہت نمایاں اثر ہوا۔ یہ دکان ایک ہندو بزاز کی تھی۔ اور اس دکان پر ایک بوڑھا مسلمان درزی اور اس کا جوان بیٹا کام کرتے تھے۔ یہ باپ اور بیٹا حافظ آباد کے قریب کسی گاؤں کے رہنے والے تھے۔ چند دن کے لئے باپ کسی شادی میں شریک ہونے اپنے گاؤں گیا تو اپنی غیر حاضری کے دنوں کے لئے اپنے بیٹے کو چند کپڑے سپرد کر گیا تا کہ ان کو وہ تیار کر رکھے۔ بوڑھا درزی جب واپس آیا تو بیٹے کے سلے ہوئے کپڑوں کو دیکھا تو ان میں کسی بچے کا سبز رنگ کی مخمل کا ایک کوٹ بھی تھا جو اس کے بیٹے نے سبز رنگ کے تاگے کی بجائے سفید رنگ کے تاگے سے سیا تھا۔ اس غلطی کو دیکھ کر بوڑھے باپ نے جوان بیٹے کے منہ پر زور سے تھپڑ مارا، اور کہا کہنالائق تو دیہات کے رہنے والے جاٹ کے لڑکے (جس کا کوٹ سیا تھا) پر رحم نہ کرتا مگر اس مخمل پر تو رحم کرتا جس کا ستیاناس کر دیا۔ چنانچہ اس مسلمان بوڑھے باپ نے مخمل کے اس کوٹ کی سلائی کو کھولا، سفید تاگے نکالے اور سبز تاگے سے سیا۔ اس واقعہ کا میری طبیعت پر ایسا اثر ہوا کہ چاہے میں نے چھ روپیہ تنخواہ لی یا بارہ روپیہ یا دو سو روپیہ اور چاہے ملازمت کی یا خود اپنا کام کیا۔ تمام زندگی ہمیشہ کام کو دیکھ کر کام کیا نہ کہ اس کے معاوضہ کو۔ ہمیشہ بارہ گھنٹے سے اٹھارہ گھنے تک کام کیا۔ چاہے تنخواہ کچھ بھی  ملتی تھی۔ اور شاید ایک دفعہ بھی ایسا نہ ہوا ہو گا کہ کسی کام کو کرتے ہوئے اُس پر پوری توجہ نہ دی ہو۔ غرض میرے کیریکٹر پر اس واقعہ نے بہت بڑا اثر کیا۔",entertainment
112,‘ببّو’ جسے اب یاد کرنے والا کوئی نہیں!,https://urdu.arynews.tv/film-actress-ishrat-sultana/,"عشرت سلطانہ عرف ببّو کسی زمانے میں ساگر فلم کمپنی کی مشہور ہیروئن ہوا کرتی تھی۔ 1914ء میں دلّی میں پیدا ہوئی تھی۔ طبیعت بچپن سے اداکاری، رقص و موسیقی کی جانب مائل تھی اس لیے فلم لائن میں چلی گئی۔ اچھی اداکارہ ہونے کے ساتھ اچھی سنگر بھی ثابت ہوئی۔ ہیروئن اور ویمپ کا کردار یکساں خوبی کے ساتھ نبھایا کرتی تھی۔ اُن دنوں بھی بہت ہنس مکھ تھی، جس محفل میں جاتی اُسے زعفران زار بنا دیا کرتی تھی۔ پہلی بار فلم ’دوپٹہ‘ میں ایک چھوٹا سا رول ملا تھا جو اس نے خوش اسلوبی سے نبھا دیا۔ پھر بڑے کردار ملنے لگے اور فلمیں کامیاب ہوتی چلی گئیں۔ جسم تھوڑا بھاری تھا لیکن اس کی سُریلی آواز نے لوگوں کو دیوانہ بنا رکھا تھا۔ ’جاگیردار‘ اور ’گرامو فون سنگر‘ فلموں کے باعث بڑی مشہور ہو گئی۔ اس کا یہ گانا بچّے بچّے کی زبان پر تھا ’’پجاری میرے مندر میں آؤ‘‘ ایک اور نغمہ تمھیں نے مجھ کو پریم سکھایا….سوئے ہوئے ہردے کو جگایا، بہت پاپولر ہوا تھا۔ ایک بار اس کی ایک فلم دیکھ کر بمبئی کے گورنر نے اس کی تعریف کی تھی جس کی وجہ سے وہ مغرور ہو گئی اور اس کے نخرے بڑھنے لگے۔ اپنے وفا شعار شوہر کو چھوڑ کر چلتے پھرتے تعلقات پر یقین کرنے لگی۔ بالآخر حسن ڈھلنے کے دن آ گئے اور مٹاپا جسم پر چھا گیا تو سب نے آنکھیں پھیر لیں، کام ملنا بند ہو گیا۔ ملک کا بٹوارہ ہو گیا تو قسمت آزمائی کے لیے لاہور چلی گئی اور وہاں پاکستان کی فلم انڈسٹری میں مقام پیدا کرنے کی کوشش کی۔ چند فلموں میں کام کرنے کے بعد وہاں بھی مارکیٹ ختم ہو گئی۔ کام حاصل کرنے کی کوشش میں وہ اسٹوڈیوز کے چکّر کاٹتی رہتی تھی۔ فلم ’مغلِ اعظم‘ میں سنگ تراش کا کردار عمدگی سے نبھانے کے باوجود جب اداکار کمار کو بھی اداکاری کے میدان میں دشواری محسوس ہونے لگی تو وہ بھی پاکستان چلا گیا۔ ایک دن اُس کا کسی اسٹوڈیو میں اپنی پرانی ہیروئن ببّو سے سامنا ہوا تو دونوں گلے ملے۔ کمار بار بار ’’میری ببّو، میری ببّو‘‘ کہہ کر پرانے دنوں کی یاد تازہ کرتا رہا۔ دونوں کی آنکھوں سے آنسو بہنے لگے۔ بمبئی میں تب کیسے اچھے دن تھے اور اب کتنا مایوس کر دینے والا ماحول تھا۔ ببّو کے پاؤں جب فلم انڈسٹری سے اکھڑ گئے اور کوشش بسیار کے باوجود کام نہ ملا تو اُس نے شراب کی ناجائز درآمد اور برآمد کا دھندا شروع کر دیا، پکڑی گئی تو نہ گھر کی رہی نہ گھاٹ کی۔ آخر کار گمنام موت نصیب ہوئی۔ اب اُسے یاد کرنے والا کوئی نہیں۔ (از قلم وشو ناتھ طاؤس)",entertainment
113,میرا من پسند صفحہ,https://urdu.arynews.tv/urdu-kirshan-chandr/,"کچھ لوگ صبح اُٹھتے ہی جماہی لیتے ہیں، کچھ لوگ بستر سے اُٹھتے ہی ورزش کرتے ہیں، کچھ لوگ گرم چائے پیتے ہیں۔ میں اخبار پڑھتا ہوں اور جس روز فرصت زیادہ ہو اس روز تو میں اخبار کو شروع سے آخر تک مع اشتہارات اور عدالت کے سمنوں تک پورا پڑھ ڈالتا ہوں۔ یوں تو اخبار سارے کا سارا اچھا ہوتا ہے لیکن عام لوگوں کے لیے اخبار کا ہر صفحہ اتنی دل چسپی نہیں رکھتا۔ میں نے ایسے لوگ بھی دیکھے ہیں جو اخباروں میں صرف ریس کا نتیجہ دیکھتے ہیں یا وہ صفحہ جس پر روئی، تلی، پیتل، لوہا، تانبا، پٹ سن، سونا، چاندی، گڑ، پاپڑ اور آلوؤں کے سوکھے قتلوں کے بھاؤ درج ہوتے ہیں اور ایسے بھی لوگ ہیں جو اخبار کا پہلا صفحہ ہی پڑھتے ہیں جس پر بڑی وحشت ناک خبریں موٹے موٹے حروف میں درج ہوتی ہیں۔ روز قتل اور ڈاکہ اور بد دیانتی اور خون خرابے کے واقعات کو بڑی بڑی سرخیوں میں چھاپا جاتا ہے۔ بعض لوگ اخبار کے ہاتھ میں آتے ہی اُس کا اداریہ کھول کے پڑھتے ہیں جس پر آج ایک چیز کے حق میں لکھا گیا ہے تو کل اُسی ذمہ داری سے اُس چیز کے خلاف لکھا جائے گا اور اگر پہلے دن آپ اس چیز کے حق میں ہوں گے تو دوسرے دن اس کے خلاف ہوجائیں گے۔ یار لوگوں نے اس صورت حال کا نام رائے عامہ رکھ چھوڑا ہے۔ خیر اپنی اپنی سُوجھ بُوجھ۔ آج کل میرا من پسند صفحہ وہ ہے جو پہلا صفحہ اُلٹنے کے فوراً بعد آتا ہے۔ دوسرا صفحہ جس پر صرف اشتہار ہوتے ہیں، میرے خیال میں یہ اخبار کا سب سے سچا، سب سے عمدہ اور سب سے دلچسپ صفحہ ہوتا ہے۔ یہ انسانوں کے لین دین اور تجارتی کاروبار کا صفحہ ہے۔ ان کی ذاتی مصروفیتوں اور کاوشوں کا آئینہ دار ہے۔ ان کی زندگی کی ٹھوس سماجی حقیقتوں کا ترجمان ہے۔ یہاں پر آپ کو کار والے اور بے کار ٹائپسٹ اور مل مالک مکان کی تلاش کرنے والے اور مکان بیچنے والے، گیراج ڈھونڈنے والے اور ذاتی لائبریری بیچنے والے، کُتے پالنے والے اور چوہے مارنے والے، سرسوں کا تیل بیچنے والے اور انسانوں کا تیل نکالنے والے، پچاس لاکھ کا مِل خریدنے والے اور پچاس روپے کی ٹیوشن کرنے والے سبھی بھاگتے دوڑتے، چیختے چلاتے، روتے ہنستے، نظر آتے ہیں۔ یہ ہماری زندگی کا سب سے جیتا جاگتا صفحہ ہے جس کا ہر اشتہار ایک مکمل افسانہ ہے اور ہر سطر ایک شعر۔ یہ ہماری دنیا کی سب سے بڑی سیر گاہ ہے جس کی رنگا رنگ کیفیتیں مجھے گھنٹوں مسحور کیے رکھتی ہیں۔ آئیے آپ بھی میرے اس من پسند صفحہ کی دلچسپیوں میں شامل ہوجائیے۔ دیکھئیے یہ ذاتی کالم ہے۔ نائیلان جرابوں کا اسٹاک آگیا ہے، بیوپاری فوراً توجہ کریں۔ آپ کہیں گے یہ تو کوئی ذاتی دل چسپی کی چیز نہیں ہے۔ بھئی ہمیں نائیلان جرابوں سے کیا لینا، یہ صحیح ہے لیکن ذرا صنفِ نازک سے پوچھیے، جن کے دل یہ خبر سُن کر ہی زور سے دھڑک اُٹھے ہوں گے اور ٹانگیں خوشی سے ناچنے لگی ہوں گی۔ آج کل عورت کے دل میں نائیلان جراب کی وہی قدر و قیمت ہے جو کسی زمانے میں موتیوں کی مالا کی ہوتی تھی۔ آگے چلیے۔ ڈارلنگ فوراً خط لکھو، معرفت ایس ڈی کھرونجہ نیلام پور۔ کون ڈارلنگ ہے وہ۔ کسی مصیبت میں ہے وہ۔ وہ کیوں اس کے گھر یا کسی دوست یا سہیلی کے ہاں خط نہیں بھجوا سکتا۔ اخبار میں یہ اشتہار کیوں دے رہا ہے کہ بیچارہ دیکھیے کیسی کیسی مجبوریاں ہوں گی، اس بیچاری لڑکی کے لیے بھی۔ وہ بھی میری طرح ہر روز یہ اخبار کھولتی ہوگی۔ اس میں ذاتی کالم دیکھتی ہوگی اور اپنے لیے کوئی خبر نہ پاکر کیسی اُداس اور رنجور ہوجاتی ہوگی اور آج جب وہ ذاتی کالم میں یہ خبر پڑھے گی تو کیسے چونک جائے گی، خوشی سے اس کا چہرہ چمک اٹھے گا۔ مسرّت کی سنہری ضیا اس کی روح کے ذرے ذرے کو چمکا دے گی اور وہ بے اختیار اخبار اپنے کلیجے سے لگا لے گی اور اس کی لانبی لانبی پلکیں اس کے رخساروں پر جھک جائیں گی یعنی اگر اس کی لانبی پلکیں ہوئیں تو ورنہ یہ بھی ہوسکتا ہے کہ اس کی پلکیں نہایت چھوٹی چھوٹی ہوں، جیسے چوہیا کے بال ہوتے ہیں اور ماتھا گھٹا ہوا ہو۔ کچھ بھی ہو وہ ایس ڈی کھرونجہ کی ڈارلنگ ہے۔ ایس ڈی کھرونجہ کون ہے؟ اب اس کے متعلق آپ اندازہ لگائیے۔ ممکن ہے وہ کوئی بھڑونجہ ہو یا معمولی کلرک ہو یا ہلاس مونی گولیاں بیچنے والا ہو یا نیلا پور میں رس گلے اور بنگالی مٹھائی کی دکان کرتا ہو یا کسی بڑے مل کا مالک ہو وہ یہ سب کچھ ہوسکتا ہے اور اب سوچتے جائیے، دیکھیے زندگی کس قدر دلچسپ ہوتی جارہی ہے۔ اس سے اگلا کالم دیکھیے، یہ مکانات کا کالم ہے۔ یہ بھی بے حد دلچسپ ہے کیونکہ آج کل مکان کہیں ڈھونڈے سے بھی نہیں ملتے لیکن یہاں آپ کو ہر طرح کے مکان مل جائیں گے۔ میرے پاس سمندر کے کنارے ایک بنگلے میں ایک علیحدہ کمرہ ہے لیکن میں شہر میں رہنا چاہتا ہوں۔ اگر کوئی صاحب مجھے شہر کے اندر ایک اچھا کمرہ دے سکیں تو میں انہیں سمندر کے کنارے کا اپنا کمرہ دے دوں گا اور ساتھ ہی اس کا کل ساز و سامان بھی جس میں ایک صوفہ دو ٹیبل لیمپ اور ایک پیتل کا لوٹا شامل ہے۔ لیجیے اگر آپ شہری زندگی سے اُکتا گئے ہوں تو سمندرکے کنارے جا کے رہیے۔ اگر آپ سمندر کے کنارے رہنے سے گھبراتے ہوں تو شہر میں جا کے رہیے۔ پیتل کا لوٹا تو کہیں بھی رہ سکتا ہے۔ یہ دوسرا اشتہار دیکھیے۔ کرائے کے لیے خالی ہے، نیا مکان، آٹھ کمرے، دو کچن پانچ غسل خانے، گراج بھی ہے اور مکان کے اوپر چھت ابھی نہیں ہے۔ مگر اگلے مہینے تک تیار ہوجائے گی۔ کرائے دار فوراً توجہ کریں۔ آپ یہ پڑھ کر فوراً توجہ کرتے ہیں بلکہ کپڑے بدل کر چلنے کے لیے آمادہ بھی ہوجاتے ہیں کہ اتنے میں آپ کی نظر اگلی سطر پر پڑتی ہے لکھا ہے۔ ’’کرایہ واجبی مگر سال بھر کا پیشگی دینا ہوگا۔ سالانہ کرایہ اٹھارہ ہزار۔‘‘ اور آپ پھر بیٹھ جاتے ہیں اور اگلا اشتہار دیکھتے ہیں، لکھا ہے عمدہ کھانا، بہترین منظر، کھلا کمرہ، فرنیچر سے سجا ہوا بجلی پانی مفت۔ کرایہ سب ملا کے ساڑھے تین سو روپے ماہانہ۔ آپ خوشی سے چلّا اٹھتے ہیں مِل گیا، مجھے ایک کمرہ مل گیا اور کس قدر سستا اور عمدہ اور کھانا ساتھ میں۔ واہ واہ آپ فوراً خط لکھنے کی سوچتے ہیں اور پھر کلیجہ پکڑ کر بیٹھ جاتے ہیں کیونکہ آگے لکھا ہے؛ ’’دل کُشا ہوٹل دار جلنگ‘‘ ظاہر ہے کہ آپ بمبئی میں نوکر ہیں۔ دلکشا ہوٹل۔ دارجلنگ میں رہ کر بمبئی کی نوکری نہیں کرسکتے۔ اس کا اگلا کالم موٹروں کتابوں اور کتوں کا ہے۔ اس میں آپ دیکھیں گے کہ ایک ہی ماڈل کی نئی گاڑی ہے مگر وہ دو مختلف داموں میں بک رہی ہے۔ سیٹھ حُسن لال کی گاڑی سات ہزار میں بکاؤ ہے، کیونکہ وہ اسے بیچ کر کوئی دوسرا ماڈل لینا چاہتے ہیں اور وہی گاڑی مسٹر مکڈانلڈ کے پاس ہے اور وہ اسے دو ہزار میں بیچے دے رہے ہیں کیونکہ مسٹر مکڈانلڈ ولایت جا رہے ہیں۔ ایک خوب صورت کتّا ہے جو ڈیڑھ سو میں بکتا ہے۔ شکسپیئر کے ڈراموں کا باتصویر سیٹ ہے جو دس روپے میں جارہا ہے۔ یہ میں نے بارہا دیکھا ہے کہ کتوں کے دام کتابوں سے کہیں زیادہ ہیں اور یہ بھی کہ اس کالم میں موٹروں اور کتوں کے خریدنے اور بیچنے والے تو بہت ملتے ہیں، لیکن کتابوں کے صرف بیچنے والے تو نظر آتے ہیں خریدنے والا کوئی نہیں۔ جتنے اشتہار ہیں اس سے ہمیں اپنے ملک کے عظیم کلچر کا اندازہ ہوتا ہے۔ اس صفحہ کا سب سے آخری کالم جسے میں سب سے پہلے پڑھتا ہوں، شادی کا کالم ہے۔ بر کی ضرورت ہے، ایک نوجوان حسین اٹھارہ سالہ گریجویٹ لڑکی کے لیے۔ بَر کی ضرورت ہے، ایک خوش رو خوش خو اور خوش قامت تعلیم یافتہ بے حد حسین لڑکی کے لیے جو ناچنا گانا بھی جانتی ہے اور ادبی ذوق بھی رکھتی ہے۔ بَر کی ضرورت ہے، ایک خوبصورت خاندانی لڑکی کے لیے جس کا باپ ایک مل کا مالک ہے، لڑکا اچھا ہونا چاہیے، ذات پات کی کوئی تمیز نہیں۔ اور میں بھی ذات پات کی پروا کیے بغیر ہر جگہ عرضی بھیجنے کی سوچتا ہوں کہ اتنے میں میری بیوی میرے سر پرآن کے کھڑی ہوجاتی ہے اور مجھ سے پوچھتی ہے کیا پڑھ رہے ہو؟ اور میں ایک حزیں مسکراہٹ سے اپنا من پسند صفحہ بند کر دیتا ہوں۔ (کرشن چندر کے ایک شگفتہ مضمون سے چند پارے)",entertainment
114,”گاندھی جی سے ملاقات کی راہ نکالو!”,https://urdu.arynews.tv/agha-shorish-kashmiri-book-passage/,"مولانا حبیب الرّحمٰن کے بیٹے عزیز الرّحمٰن جامعی نہایت ہوشیار نوجوان تھے، انہیں شوق تھا کہ بڑے بڑے آدمیوں سے ملتے، والد کا ذکر کرتے اور کوئی نہ کوئی خبر اڑا لاتے، ان دنوں زعمائے احرار کی خبروں کا منبع عزیز الرّحمٰن ہی تھے۔ گاندھی، نہرو آزاد وغیرہ کے ہاں تو ان کا آنا جانا روز ہی کا تھا، ان سے ملاقات نہ ہوتی، ان کے سیکرٹریوں سے مل آتے، سیکرٹریوں سے نہ ملتے، تو ان کے سٹینو گرافروں سے مل آتے لیکن خبریں زور کی لاتے اور اکثر خبریں صحیح نکلتی تھیں۔ ایک دن میں نے اور نواب زادہ نصر اللہ خاں نے ان سے کہا کہ گاندھی جی سے ملنے کی راہ نکالو، عزیز نے کہا کہ ’’ابھی چلو، گاندھی جی نے بھنگی کالونی میں کٹیا ڈال رکھی ہے، کوئی نہ کوئی سبیل نکل آئے گی۔‘‘ ہم تیار ہو گئے۔ میں، نواب زادہ، انور صابری اورعزیز الرّحمٰن بھنگی کالونی پہنچے تو گاندھی جی وائسریگل لاج گئے ہوئے تھے۔ ان کی کٹیا ہری جنوں کی بستی کے بیچوں بیچ لیکن کھلے میدان میں تھی۔ کوئی تیس گز ادھر بانس بندھے ہوئے تھے اور یہ کھلا دروازہ تھا۔ یہاں سے قریب ہی ایک خیمہ تھا، جس میں رضاکاروں کا سالار رہتا، ادھر ادھر کچھ چارپائیاں پڑی تھیں۔ کرسیوں کا نشان تک نہ تھا، گاندھی جی کی بیٹھک کا تمام حصہ فرشی تھا، کچھ دیر تو ہم بعض دوسرے مشتاقین کے ساتھ بانس کے دروازے پر کھڑے رہے، پھر عزیز الرّحمن نے ہمت کی اور پیارے لال کو کہلوایا، اس نے بلوایا، پیارے لال گاندھی جی کا سکریٹری تھا، عزیز الرّحمٰن نے اس سے کہا کہ ’’ہم اس غرض سے آئے ہیں۔‘‘ وہ نیم راضی ہوگیا، کہنے لگا ’’آپ سامنے درخت کی چھاؤں میں بیٹھیں، باپو ابھی آتے ہیں، ان کی مصروفیتیوں کا تو آپ کو اندازہ ہے، ممکن ہے کوئی اور وقت دیں۔‘‘ ہم ٹھہر گئے۔ نواب زادہ نصر اللہ خان نے ترکی ٹوپی پہن رکھی تھی۔ میں ان دنوں کھدر پہنتا لیکن سر پر جناح کیپ رکھتا تھا۔ انور صابری نے قلندروں کا جھول پہن رکھا اور عزیز الرّحمٰن مولویوں کے چغہ میں تھا۔ کوئی چالیس منٹ ٹھہرے ہوں گے کہ گاندھی جی کی کار کی آمد کا غل ہوا۔ اتنے میں درجن ڈیڑھ درجن دیویاں بھی آگئیں، گاندھی جی کی کار سڑک سے اندر داخل ہوئی، دیویوں نے پاپوشی کرنی چاہی لیکن گاندھی جی تیر کی طرح نکل کر ہمارے پاس رک گئے۔ ہم نے ہاتھ اٹھا کر آداب کیا، مسکرائے۔ ’’آپ لوگ کہاں سے آئے ہیں؟‘‘ ’’پنجاب سے۔‘‘ ’’آپ نے بہت تکلیف کی؟‘‘۔ ’’جی نہیں، ہم آپ کے درشن کرنے آئے ہیں۔‘‘ عزیز الرّحمٰن نے کہا: ’’مہاتما جی! میں مولانا حبیب الرّحمٰن لدھیانوی کا بیٹا ہوں۔‘‘ ’’اچھا! وہ مولوی صاحب جو مجھ سے بہت لڑتے ہیں۔‘‘ عزیز الرّحمٰن نے ہم تینوں کا تعارف کرایا، گاندھی جی مسکراتے رہے۔ ملاقات کا وقت مانگا، گاندھی جی نے ہامی بھر لی، کہا: ’’آپ لوگ پرسوں شام پانچ بجے آدھ گھنٹے کے لیے آجائیں۔‘‘ عزیز نے کہا:’’آپ کے سیکریٹری ٹرخا دیتے ہیں، ذرا ان سے بھی کہہ دیں۔‘‘ گاندھی جی نے کہا:’’کوئی بات نہیں، یہ کھڑے ہیں، ان سے میں نے کہہ دیا ہے۔‘‘ مزید کہا: ’’کل بھی میں آپ کو بلا سکتا ہوں لیکن کل میرا مون برت ہے۔ آپ باتیں کریں، تو میں سلیٹ پر لکھ کر جواب دوں گا، کچھ کہنا سننا ہے، تو پرسوں کا وقت ٹھیک رہے گا۔‘‘ ہم نے صاد کیا ، گاندھی جی نے ہاتھ باندھ کر پرنام کیا اور لمبے لمبے ڈگ بھرتے ہوئے کٹیا میں داخل ہوگئے۔ دوسرے لوگ ہمیں حیرت سے تکتے رہے۔ (1946 میں شورش کاشمیری نے دہلی میں قیام کے دوران کئی قومی لیڈروں اور اہم شخصیات سے ملاقاتیں کی تھیں جن کا ذکر اپنی کتاب بوئے گل نالۂ دل دودِ چراغِ محفل میں کیا ہے، یہ پارہ اسی کتاب سے لیا گیا ہے)",entertainment
115,"سیّد عطا اللہ شاہ بخاری، قرآنِ حکیم اور دیوانِ غالب",https://urdu.arynews.tv/syed-ata-ullah-shah-bukhari/,"یہ تذکرہ ہے سیّد عطا اللہ شاہ بخاری کا جنھیں متحدہ ہندوستان میں ان کی دینی خدمات اور سیاسی جدوجہد کے ساتھ ساتھ شعر و ادب سے گہرے لگاؤ کی وجہ سے بھی پہچانا گیا۔ عطا اللہ شاہ بخاری شعر شناس بھی تھے اور شاعر بھی جب کہ قدرت نے خطابت کا بے پناہ ملکہ بھی ودیعت کر رکھا تھا اور لوگ ان کی تقریر سننے کے لئے دور دراز سے چلے آتے تھے۔ اردو اور فارسی پر عبور حاصل تھا اور ان زبانوں میں ہزاروں اشعار ازبر تھے۔ وہ خود بھی شاعر تھے اور زیادہ تر شاعری فارسی میں کی۔ یہاں ہم عطا اللہ شاہ بخاری کے ذوقِ‌ ادب سے متعلق مستند کتابوں‌ سے چند اقتباسات نقل کررہے ہیں۔ شورش کاشمیری لکھتے ہیں: ’’وہ (اپنی)‌ نانی اماں کی زبان دانی سے فیض پانے پر فخر کرتے اور شاد عظیم آبادی سے اپنی ہم صحبتی و ہم سخنی کے واقعات بڑے کرّو فخر سے بیان کرتے، جہاں تک اردو زبان سے آشنائی کا تعلق تھا وہ کسی بھی اہلِ زبان سے اپنے تئیں کم نہ سمجھتے تھے۔ اپنی زبان کے بارے میں ان کا خیال تھا کہ مستند ہے میرا فرمایا ہوا…. اور یہ غلط نہ تھا۔‘‘ شاہ جی کی سخن فہمی کے بارے میں ماہر القادری جن کا شمار اپنے دور کے معروف شعراء میں ہوتا ہے، لکھتے ہیں: ’’داد دینے کا انداز والہانہ تھا۔ میں نے زندگی میں بہت کم لوگوں کو اتنی صحیح اور معقول داد دیتے ہوئے دیکھا ہے۔‘‘ احمد ندیم قاسمی، صوفی تبسم، احسان دانش، حفیظ جالندھری، ماہر القادری، تاثیر، سالک، فیض، ساحر لدھیانوی، جگر مراد آبادی، عدم وغیرہم کو آپ کی ہم نشینی و بزم آرائی کا موقع ملا۔ اقبال، غالب اور حافظ کو خوب ڈوب کر پڑھا تھا۔ ان کے کلام کے حوالے سے بڑا جامع تبصرہ فرماتے اور وقیع الفاظ میں ان شعراء کو خراجِ تحسین پیش کرتے اور ان شعراء کے اشعار بھی نوکِ زبان تھے جنھیں برجستہ و برمحل برت کر داد پاتے۔ مرزا غالب کے کئی اشعار ازبر تھے۔ عبدالمجید سالک کے بیٹے ڈاکٹر عبدالسلام خورشید نے اپنی کتاب ‘‘وے صورتیں الٰہی‘‘ میں عطا اللہ شاہ بخاری سے ملاقات کا ذکر یوں‌ کیا ہے: اس کے بعد (شاہ جیؒ) ہمیں قیام گاہ پر لے گئے وہاں خوب محفل جمی، باتوں باتوں میں فرمایا ’’دو کتابیں ہمیشہ میرے پاس رہتی ہیں۔ قرآنِ حکیم اور دیوانِ غالب لیکن اوپر قرآنِ حکیم رہتا ہے اور نیچے دیوانِ غالب۔‘‘ میں بے ساختہ پکار اٹھا، ہاں…. مسجد کے زیرِ سایہ خرابات چاہیے! وہ ہنس پڑے کہنے لگے، کیسے چھپے رہتے، آخر ابنِ سالک ہو۔",entertainment
116,مزدوروں کا دن (افسانچہ),https://urdu.arynews.tv/usman-jamai-story-labour-day-2024/,"ڈور بیل کی کرخت آواز نے اسے گہری نیند سے جگا دیا۔ آج وہ اپنے وسیع پُرتعیش فلیٹ میں اکیلا تھا۔ خراب موڈ کے ساتھ دروازہ کھولا۔ سامنے خاکروب کھڑا تھا۔ ""صاب! کچرا” ""یار چھٹی کے دن تو سونے دیا کرو” ٹھوکر مار کر ڈسٹ بن دروازے سے باہر کرتے ہوئے اس نے برہمی سے کہا۔ ""آج کون سی چھٹی ہے سر؟” ""آج مزدوروں کا دن ہے اسٹوپڈ” دروازہ دھڑ سے بند کر کے وہ ٹوٹی نیند سے جڑنے بیڈ پر آ گرا۔ اور خاکروب نے اپنے میل بھرے کھردرے ہاتھ کی انگشتِ شہادت اگلے فلیٹ کی ڈور بیل پر رکھ دی۔ (معروف ادیب، ناول نگار اور شاعر محمد عثمان جامعی کے قلم سے)",entertainment
117,اداکار لہری کا پہلا اور واحد تجربہ,https://urdu.arynews.tv/actor-lehri-pakistani-film-aulad/,"میری زندگی کی پہلی فلم جو میں نے اپنے ابو اور ان کے برطانیہ سے آئے کزن کے ساتھ سنیما میں دیکھی وہ فلم اولاد تھی۔ فلمی ریکارڈ کے مطابق 10 اگست 1962 کو نمائش کے لیے پیش کی گئی تھی۔ اس وقت میں تقریباً آٹھ برس کا تھا۔ اتنے بڑے اسکرین پر گھپ اندھیرے میں فلم دیکھنا میرے لیے ایک انوکھا، پُراثر، دل چسپ تجربہ تھا۔ اس فلم کو سنیما میں دیکھنے کے بعد کافی عرصہ تک اس فلم کے اثرات میرے ذہن پر رہے۔ پاکستان کے نامور مزاحیہ اداکار لہری جن سے میرے بہت اچھے اور گہرے مراسم ہو گئے تھے، ایک دن گفتگو کے دوران (تقریباً فلم کی نمائش کے 40 برس سے زیادہ عرصہ بعد) فلم اولاد کا ذکر آگیا۔ لہری صاحب نے فلم اولاد سے وابستہ یادگار واقعہ سنایا کہ فلم اولاد کی تکمیل کے بعد ہدایت کار ایس ایم یوسف اور ایف ایم سردار اس کے فلم ساز بنے۔ یہ فلم اس وقت کے رائج کاروباری اصولوں کے مطابق جب فلمی تقسیم کاروں کو دکھائی گئی تو انھوں نے اس فلم کی کہانی، اداکاری اور موسیقی کی بہت تعریف کی لیکن انھوں نے فلم کے ہدایت کار اور فلم ساز کو بتایا کہ اس فلم میں بس ایک بہت بڑی کمی رہ گئی ہے، وہ ہے اداکار لہری کی۔ چوں کہ اس وقت لہری صاحب بتدریج تقریباً ہر اردو فلم کا لازمی جزو بنتے جارہے تھے، اس پریشانی اور مشکل صورت حال کے ساتھ انھوں نے لہری صاحب سے رابطہ کیا۔ لہری صاحب نے فلم دکھانے کا کہا۔ فلم دیکھنے کے بعد لہری صاحب نے خود اپنے کردار کو تخلیق کرکے ان کے سامنے پیش کیا، جو انھوں نے جوں کا توں قبول کر لیا۔ لہری صاحب نے کہا یہ ان کا پہلا اور واحد تجربہ تھا۔ ایک مکمل شدہ فلم میں اپنا کردار شامل کرنے اور نبھانے کا۔ جو کام یاب رہا اور فلم بین کو بالکل محسوس نہیں ہوتا کہ لہری صاحب کا کردار بعد میں شامل کیا گیا ہے۔ فلم اولاد اپنے وقت کی باکس آفس پر ایک کام یاب ترین فلم تھی جس میں عورت کے کردار کو ماں کے روپ میں اور ماں کے ہاتھوں‌ بچّوں‌ کی تعلیم و تربیت کو بہت متاثر کن انداز میں پیش کیا گیا تھا۔ اس فلم نے نگار ایوارڈ بھی اپنے نام کیے۔ نیّر سلطانہ اور وحید مراد نے اس فلم میں‌ اپنی اداکاری سے شائقین کو متاثر کیا تھا۔ (خلیل اے شیخ نے پاکستانی فلمی صنعت کے مختلف ادوار دیکھے اور فن کاروں سے قریب رہے۔ ان کی یادوں پر مبنی ایک مضمون فلمی جریدے ""مہورت” میں شایع ہوا تھا جس سے یہ اقتباس لیا گیا ہے)",entertainment
118,نواب واجد علی شاہ اور مٹیا برج کا حیرت کدہ,https://urdu.arynews.tv/natural-history-museum/,"نواب واجد علی شاہ کو ہندوستانی تہذیب و ثقافت کے سرپرست اور فنونِ لطیفہ کے ایک بڑے شیدائی کے طور پر یاد کیا جاتا ہے جو سلطنتِ اودھ کے آخری تاجدار تھے۔ اردو کے ممتاز ادیب اور ناول نگار عبدالحلیم شرر نے نواب صاحب کی زندگی اور ان کی شخصیت کے کئی دل چسپ پہلو وہ شوق بیان کیے ہیں جو ہمیں حیرت میں مبتلا کر دیتے ہیں۔ نواب واجد علی شاہ کا ایک شوق مختلف چرند پرند اور درندے پالنا تھا۔ شرر لکھتے ہیں: ""دنیا میں عمارت کے شوقین ہزاروں بادشاہ گزرے ہیں مگر غالباً اپنی ذات سے کسی تاجدار نے اتنی عمارتیں اور اتنے باغ نہ بنائے ہوں گے جتنے کہ واجد علی شاہ نے اپنی ناکام زندگی اور برائے نام شاہی کے مختصر زمانے میں بنائے۔” ""عمارت کے علاوہ بادشاہ کو جانوروں کا شوق تھا اور اس شوق کو بھی انہوں نے اس درجہ تک پہنچا دیا کہ دنیا اس کی نظیر پیش کرنے سے عاجز ہے اور شاید کوئی شخصی کوشش آج تک اس کے نصف درجہ کو بھی نہ پہنچ سکی ہو گی۔ نور منزل کے سامنے خوشنما آہنی کٹہروں سے گھیر کے ایک وسیع رمنہ بنایا گیا تھا جس میں صدہا چیتل، ہرن اور وحشی چوپائے چھوٹے چھوٹے پھرتے تھے۔ اسی کے درمیان سنگ مرمر کا ایک پختہ تالاب تھا جو ہر وقت ملبب رہتا اور اس میں شتر مرغ، کشوری، فیل مرغ، سارس، قازیں، بگلے، قرقرے، ہنس، مور، چکور اور صدہا قسم کے طیور اور کچھوے چھوڑ دیے گئے تھے۔” ""صفائی کا اس قدر اہتمام تھا کہ مجال کیا کہ جو کہیں بیٹ یا کسی جانور کا پَر بھی نظر آ جائے۔ ایک طرف تالاب کے کنارے کٹہروں میں شیر تھے اور اس رمنے کے پاس ہی سے لکڑی کی سلاخوں دار بڑے بڑے خانوں کا ایک سلسلہ شروع ہو گیا تھا جس میں بیسوں طرح کے اور خدا جانے کہاں کہاں کے بندر لا کے جمع کیے گئے تھے جو عجیب عجیب حرکتیں کرتے اور انسان کو بغیر اپنا تماشہ دکھائے آگے نہ بڑھنے دیتے۔” ""مختلف جگہ حوضوں میں مچھلیاں پالی گئی تھیں جو اشارے پر جمع ہوجاتیں اور کوئی کھانے کی چیز ڈالیے تو اپنی اچھل کود سے خوب بہار دکھاتیں۔ سب پر طرہ یہ کہ شہنشاہ منزل کے سامنے ایک بڑا سا لمبا اور گہرا حوض قائم کر کے اور اس کے کنارو ں کو چاروں طرف سے خوب چکنا کر کے اور آگے کی طرف جھکا کے اس کے بیچ میں ایک مصنوعی پہاڑ بنایا گیا تھا جس کے اندر سیکڑوں نالیاں دوڑائی گئی تھیں اور اوپر سے دو ایک جگہ کاٹ کے پانی کا چشمہ بھی بہا دیا گیا تھا۔ اس پہاڑ میں ہزاروں بڑے بڑے دو دو، تین تین گز کے لمبے سانپ چھوڑ دیے گئے تھے جو برابر دوڑتے اور رینگتے پھرتے۔ پہاڑ کی چوٹی تک چڑھ جاتے اور پھر نیچے اتر آتے۔ مینڈکیاں چھوڑی جاتیں، انہیں دوڑ دوڑ کر کے پکڑتے۔” ""پہاڑ کے گردا گرد نہر کی شان سے ایک نالی تھی، اس میں سانپ لہرا لہرا کے دوڑتے اور مینڈکوں کا تعاقب کرتے اور لوگ بلا کسی خوف کے پاس کھڑے سیر دیکھا کرتے۔ اس پہاڑ کے نیچے بھی دو کٹہرے تھے، جن میں دو بڑی بڑی چیتنیں رکھی گئی تھیں۔ یوں تو خاموش پڑی رہتیں، لیکن جس وقت مرغ لا کے چھوڑا جاتا، اسے جھپٹ کر پکڑتیں اور مسلم نگل جاتیں۔ سانپوں کے رکھنے کا انتظام اس سے پہلے شاید کہیں نہ کیا گیا ہوگا اور یہ خاص واجد علی شاہ کی ایجاد تھی جس کو یورپ کے سیاح حیرت سے دیکھتے اور اس کی تصویریں اور مشرح کیفیت قلمبند کرتے جاتے تھے۔” ""مذکورہ جانوروں کے علاوہ ہزارہا طیور کے چمکتے ہوئے برنجی پنجرے خاص سلطان خانے کے اندر تھے۔ بیسیوں بڑے بڑے ہال تھے جو لوہے کے جال سے محفوظ کر لیے گئے تھے اور گنج کہلاتے تھے۔ ان میں قسم قسم کے طیور کثرت سے لا کے چھوڑ دیے گئے تھے۔ ان کے رہنے اور نشوونما پانے کا پورا سامان فراہم کیا گیا تھا۔ بادشاہ کی کوشش تھی کہ چرند و پرند میں سے جتنی قسم کے جانور دستیاب ہو سکیں، سب جمع کر لیے جائیں اور واقعی ایسا مکمل اور زندہ عجائب خانہ شاید روئے زمین پر کہیں موجود نہ ہو گا۔ ان جانوروں کی فراہمی میں بے روک روپیہ صرف کیا جاتا اور کوئی شخص کوئی نیا جانور لاتا تو منہ مانگے دام پاتا۔” ""کہتے ہیں کہ بادشاہ نے ریشم پرے کبوتروں کا جوڑا چوبیس ہزار روپے کو اور سفید مور کا جوڑا گیارہ ہزار روپے کو لیا تھا۔ زرافہ جو افریقہ کا بہت بڑا اور عجیب جانور ہے، اس کا بھی ایک جوڑا موجود تھا۔ دو کوہان کے بغدادی اونٹ ہندوستان میں کہیں نہیں نظر آتے اور بادشاہ کے وہاں تھے۔ کلکتے میں ہاتھی مطلق نہیں ہیں، مگر بادشاہ کے اس زندہ نیچرل ہسٹری میوزیم میں ایک ہاتھی بھی تھا۔ محض اس خیال سے کہ کوئی جانور رہ نہ جائے، دو گدھے بھی رمنے میں لا کے چھوڑ دیے گئے تھے۔ درندوں میں سے شیر ببر، دیسی شیر، چیتے، تیندوے، ریچھ، سیاہ گوش، چرخ، بھیڑیے کٹہروں میں بند تھے اور بڑی خاطر دشت سے رکھے جاتے۔”",entertainment
119,زبانِ‌ اردو اور دہلی و لکھنؤ کی تقلید,https://urdu.arynews.tv/urdu-lughat-khawaja-ishrat/,"اردو لغات، قواعد اور صحتِ زبان کے لیے عشرت لکھنوی کی تصانیف آج بھی نہایت مفید اور کارآمد ہیں۔ وہ انیسویں صدی میں اردو زبان کے ایک عاشق اور پُر زور داعی کے طور پر ہم عصروں میں نمایاں ہوئے۔ لکھنؤ کے اس شاعر اور نثر نگار کا اصل نام خواجہ محمد عبدالرؤف خان تھا جن کا خیال تھا کہ اردو زبان اپنی خوبیوں کے سبب ہندوستان پر راج کرے گی اور ضرور علمی زبان بنے گی۔ وہ اردو بولنے اور لکھنے کے لیے دہلی و لکھنؤ کی تقلید کو ہندوستانیوں کے لیے ضروری خیال کرتے تھے اور سمجھتے تھے کہ یہ زبان کے مراکز ہیں جن کی تقلید نہ کی گئی تو ہر دوسرے شہر کی اردو الگ ہوگی اور لوگوں کو اس کا سمجھنا دشوار ہوگا۔ جانِ اردو عشرت لکھنوی کی اردو نحو اور محاورات پر مفید کتاب ہے جس سے یہ اقتباس آپ کی دل چسپی کے لیے پیش ہے۔ ’’جو لفظ یا جو اصطلاح یا جو محاورہ ہندوستان کے کسی شہر میں یا کسی صوبے میں بولا جاتا ہے اور دہلی اور لکھنؤ میں وہ مستعمل نہیں ہے اور زبان دانانِ دہلی اور لکھنؤ نے اسے قبول نہیں کیا تو وہ ٹکسال باہر اور غلط ہے۔ یہی سبب ہے کہ بعض اجنبی الفاظ اخبارات میں مستعمل ہورہے ہیں یا دوسرے شہروں میں بکثرت بولے جاتے ہیں، مگر عام ہندوستان کے لوگ اُسے غلط مانتے ہیں اور اس سے احتراز کرتے ہیں۔ اس کا سبب یہ ہے کہ اس کی صحت کا سرٹیفکیٹ زبان کے کالج سے حاصل نہیں ہوا یعنی دہلی اور لکھنؤ کے فصحا کے نظم و نثر کلام میں دیکھنے میں نہیں آیا اور ان کی زبانوں پر اس کا استعمال نہیں ملتا۔‘‘ ’’مثال کے طور پر لکھا جاتا ہے، ایک لفظ ہے “ٹھہرنا”، بفتح ہائے ہوّز۔ دہلی اور لکھنؤ میں بولا جاتا ہے اور دونوں جگہ کے مستند شعرا نے اسی طرح نظم کیا ہے۔ فصیح الملک مرزا داغ دہلوی مرحوم نے بھی اس کو ثمر، سفر، سحر کے قافیے میں لکھا ہے: کیونکر پڑے گا صبر الٰہی رقیب کوگر بعد مرگ میری طبیعت ٹھہر گئی راہ دیکھیں گے نہ دنیا سے گزرنے والےہم تو جاتے ہیں ٹھہر جائیں ٹھہرنے والے غم کھاتے کھاتے ہجر میں تو روح بھر گئیاب زہر کھائیں گے یہی دل میں ٹھہر گئی لیکن اس کو لاہور کے تمام لوگ ٹھیرنا بولتے ہیں اور پنجاب کی تمام کتابوں میں یہ لفظ اسی طرح لکھا جاتا ہے لیکن پنجاب کے سوا ہندوستان میں کوئی شہر اس کی تقلید نہیں کرتا اس لیے یہ لفظ ٹکسال باہر ہے۔‘‘ ’’ اسی طرح حیدرآباد میں تقصیر کا لفظ صرف حضور کے معنی پر بولا جاتا ہے مگر لکھنؤ کے عوام عام خاص اس جدت کو غلط جانتے ہیں، اس لیے حیدرآباد کے سِوا تمام ہندوستان کے لوگ اسے غلط جانتے ہیں اور اس معنی پر اس کا استعمال نہیں کرتے۔ افسوس ہے کہ اس زمانے میں بعض نا آشنا نے خود روی اختیار کی ہے اور دہلی اور لکھنؤ کے اس اقتدار کو مٹانے کی کوشش کرنا چاہتے ہیں اور اُس کی لطافتِ زبان اور فصاحتِ کلام سے خار کھاتے ہیں۔‘‘ ’’اردو ادب ایسی سہل نہیں کہ بغیر کسی تحصیل کے کوئی اس کی معنوی خوبیوں سے آگاہ ہو سکے۔ لوگوں نے معیارِ ہمہ دانی انگریزی زبان کو بنا لیا ہے۔ ایک ہندوستانی ایم اے سمجھتا ہے کہ میں اردو کا بھی مالک ہوں۔ حالانکہ دو سطریں صحیح اردو کی نہیں لکھ سکتا۔ اس ضد میں زبان خراب ہو رہی ہے اور ہندوستان کے لوگ جس درخت پر بیٹھے ہیں اُس کی جڑ کاٹ رہے ہیں۔ اگر تمام ہندوستان جہالت کے دریا میں غرق ہو جائے جب بھی وہ عظمت اور وہ عزت جو خدا نے زبان کے بارے میں دہلی اور لکھنؤ کو دی ہے، کسی طرح کم نہیں ہو سکتی۔‘‘ ’’فرض کیجیے آج تمام ہندوستان کے لوگ اتفاق کرلیں کہ ہم دہلی اور لکھنؤ کی پیروی نہیں کریں گے اور اپنی اپنی زبان بولیں گے۔ نتیجہ یہ ہو گا کہ ہر شہر کی بولی الگ الگ ہو گی۔ ایک شہر کا اخبار دوسرے شہر کے لوگوں کی سمجھ میں نہ آئے گا۔ کوئی کہے گا ٹوپی پہنی، کوئی کہے گا ٹوپی اوڑھی۔ کوئی کہے گا ٹوپی لٹکائی کوئی کہے گا ٹوپی باندھی، کوئی کہے گا ٹوپی چپکائی، کوئی کہے گا ٹوپی لٹکائی، کوئی کہے گا ٹوپی دھری، کوئی کہے گا ٹوپی لگائی، کوئی کہے گا ٹوپی سجی، کوئی کہے گا ٹوپی چڑھائی۔ اتنا بڑا فرق صرف ایک لفظ ایک معنی میں ہو گا تو پوری زبان کا کیا ذکر ہے۔ یہ ایک موٹی بات تھی جو ہم نے بیان کی۔ ورنہ زبان میں باریک پیچیدگیاں بہت ہیں۔ سب کے سب ایک قہار سمندر میں غوطہ کھا کر مرجائیں گے اور جو زندہ رہیں گے جہالت اور مزدوروں کی زندگی بسر کریں گے؛ اور اردو زبان کا جنازہ نکل جائے گا۔ لیکن دہلی اور لکھنؤ کی عظمت و فصاحت و بلاغت بیان و زبان کا نام ہمیشہ قائم رہے گا۔‘‘",entertainment
120,پریم چند: آدمی یا دیوتا!,https://urdu.arynews.tv/gorakhpuri-writer-and-poet/,"اردو ادب میں پریم چند اور فراق گورکھپوری دونوں کو ان کی تخلیقات کی بدولت بلند مقام و مرتبہ، شہرت اور مقبولیت حاصل ہوئی۔ فراق عہد ساز شاعر اور نقّاد تھے اور پریم چند اردو اور ہندی کے افسانہ نگار تھے جن کی تحریریں جیسے جادوئی اسلوب کی حامل تھیں۔ فراق بھی پریم چند کی تخلیقات سے بہت متاثر ہوئے اور بعد میں اُن سے تعلق بھی استوار ہوا۔ یہ فراق کی تحریر ہے جس میں انھوں نے پریم چند سے اوّلین تعارف، پہلی ملاقات اور تعلقِ خاطر کو بیان کیا ہے۔ ملاحظہ کیجیے۔ ہندوستانمیں لگ بھگ ہر سال پندرہ سو کہانیاں یا مختصر افسانے لکھے جاتے تھے۔ اور اردو میں تو ایک ہی آدمی تھا جس نے کہانی لکھنے کے لئے پہلے پہل قدم اٹھایا اور وہ تھے پریم چند۔ جاڑوں کے دن تھے، ہمارے یہاں گھر پر ’’زمانہ‘‘ کا تازہ شمارہ آیا تھا جو بزرگوں کے دیکھنے کے بعد ہمارے بھی ہاتھ لگا۔ اس میں پریم چند کی ایک کہانی چھپی تھی ’’بڑے گھر کی بیٹی۔‘‘ جیسے جیسے وہ کہانی میں پڑھتا گیا، میرے دل کی دھڑکن اور سانسوں کی رفتار تیز ہوتی گئی اور پلکیں بھیگتی گئیں۔ پریم چند سے یہ میری پہلی ملاقات تھی۔ آج تک کسی کہانی کا مجھ پر وہ اثر نہ ہوا تھا جیسا کہ اس کہانی کا ہوا تھا۔ اس کے بعد لگ بھگ ہر مہینہ ’’زمانہ‘‘ میں پریم چند کی کہانی چھپتی اور میں اسے کلیجے سے لگا کر پڑھتا۔ ہر مہینہ پریم چند کی نئی کہانی ’’زمانہ‘‘ میں چھپنا دنیائے ادب کا ایک واقعہ تصور کیا جاتا۔ یہ کہانیاں لڑکوں، لڑکیوں، سب کو ایک طرح متاثر کرتی تھیں۔ کہانیوں کو پڑھ کر مولانا شبلی جیسے عالم کی آنکھوں میں آنسو آجاتے تھے اور وہ کہہ اٹھتے تھے کہ ہندوستان کے سات کروڑ مسلمانوں میں ایک بھی ایسا سحر نگار نہیں ہے۔ لوگ سوچتے تھے کہ پریم چند آدمی ہیں یا دیوتا۔ کچھ سال بیت گئے۔ میں امتحانوں میں کامیابی حاصل کرتا ہوا بی۔ اے میں آچکا تھا۔ گرمیوں کی چھٹیوں میں الہ آباد سے اپنے وطن گورکھپور آ گیا تھا۔ ایک دن شام کو گورکھپور میں ایک بڑے بینک کی بلڈنگ میں سیر کرنے کے لئے نکل گیا تھا۔ وہاں میرے ایک دوست مہابیر پرساد پود دار ملے، جن کے ساتھ ایک صاحب اور تھے۔ وہ بظاہر ایک بہت ہی معمولی آدمی معلوم ہوتے تھے، گھٹنوں سے کچھ ہی نیچے تک کی دھوتی، کرتا، جو عام کرتوں سے بہت چھوٹا کٹا ہوا تھا، پیروں میں معمولی جوتا۔ میں پود دار سے نئی کتابوں کے بارے میں باتیں کرنے لگا۔ ان کے ساتھی بھی گفتگو میں شریک ہوگئے اور بات پریم چند کی آگئی۔ پود دار نے مجھ سے پوچھا کہ تم پریم چند سے ملنا چاہتے ہو؟ مجھے ایسا معلوم ہوا گویا وہ مجھ سے پوچھ رہے ہوں، دنیا بھر کی دولت پر قبضہ کرنا چاہتے ہو؟ اس خوش نصیبی پر یقین ہی نہیں آتا تھا کہ پریم چند کو اپنی آنکھوں سے دیکھ سکوں گا۔ میں نے ان کا بالکل نہ یقین کرنے کے لہجہ میں پوچھا، ’’پرم چند سے ملنا! کیسے، کہاں اور کب؟’‘ دونوں آدمی ہنسنے لگے اور پود دار نے بتایا کہ ان کے ساتھ جو صاحب ہیں وہی پریم چند ہیں۔ میری سانس اندر کی اندر اور باہر کی باہر رہ گئی، بلکہ انتہائی مسرت کے ساتھ میری کچھ دل شکنی سی ہوئی۔ اس لئے کہ پریم چند بہت معمولی صورت شکل کے آدمی نظر آئے اور میں سمجھے بیٹھا تھا کہ اتنا بڑا ادیب معمولی شکل کا آدمی نہیں ہوسکتا۔ پھر بھی پریم چند کو دیکھ کر بہت خوش ہوا۔ یہ جان کر تو میں خوشی سے جھوم گیا کہ پریم چند گورکھپور میں میرے مکان سے آدھے فرلانگ پر نارمل اسکول کے ایک بنگلہ میں مستقل طور پر مقیم رہیں گے۔ میں اور پریم چند تو فوراً گھل مل گئے۔ ہم دونوں ایک ہی مزاج کے تھے۔ دوسرے دن سے تیسرے پہر پریم چند کے گھر جانا میرا روز کا معمول بن گیا۔ پریم چند نارمل اسکول کے سکینڈ ماسٹر اور بورڈنگ ہاؤس کے سپریٹنڈنٹ تھے، اپنے چھوٹے سے بنگلے کے صحن میں چند درختوں کے سائے میں تیسرے پہر چند کرسیاں ڈال لیتے تھے، ایک چھوٹی سی میز بھی لگا لیتے تھے۔ اسی صحن میں ہر تیسرے پہر ملنا میرا روز کا معمول بن گیا تھا۔ شاعری، ادب، کتابیں، مصنف، فلسفہ ہماری گفتگو کے موضوع تھے۔ کبھی کبھی ان لوگوں کا بھی ذکر چھڑ جاتا، جو ذکر کے قابل نہیں ہوتے تھے۔ ایسے بھی مواقع آجاتے جب کہ وہ اپنے بچپن کا حال یا خاندان کی باتیں سنایا کرتے تھے۔ اس طرح ان کی زندگی کاپورا کردار میرے سامنے آ گیا۔ ان کی باتوں میں بڑی معصومیت ہوتی تھی، بڑی سادگی، بڑی بے تکلفی۔ اس طرح باتوں کے دوران انہوں نے بتایا کہ ان کے بچپن کے زمانے میں جب ان کے والد ڈاک خانے کے ملازمت کے سلسلے میں گورا دور میں رہتے تھے، اسکول میں پریم چندکی دوستی ایک تمباکو بیچنے والے کے لڑکے سے تھی۔ اسکول سے واپسی کے وقت اس لڑکے کے گھر پر پریم چند جاتے تھے۔ وہاں بزرگوں میں حقہ کے کش جاری رہتے تھے اور ’’طلسمِ ہوش رُبا‘‘ روزپڑھا جاتا تھا۔ ’’طلسم ہوش ربا‘‘ سنتے سنتے بچپن میں ہی پریم چند کی خوابیدہ خیالی دنیا جاگ اٹھی جیسے ’’الف لیلہ‘‘ پڑھ کر مشہور ناول نگار ڈکنس کا سویا ہوا شعور فن جاگ اٹھا تھا۔ پھر اردو نثر کی روانی بھی پریم چند کے اندر گرج اٹھی۔ پریم چند کا بچپن بہت غریبی میں گزرا۔ باپ کی تنخواہ بیس بچیس روپے تھے۔ پھر ماں سوتیلی تھی۔ تیرہ چودہ سال کی عمر میں چار پانچ روپے کے ٹیوشن کے لئے تین میل جانا اور تین میل آنا پڑتا تھا۔ ایک بار ایسا گھر ملا کہ اسی گھر کے اصطبل میں سائیس کے ساتھ رہنا پڑتا تھا۔ سیکڑوں مواقع ایسے آئے کہ ایک پیسے کے چنے بھنا کر اسی کو کھا کر دن کاٹ دیا۔ اسی زمانے میں ایک ہیڈ ماسٹر نے انہیں ذہین سمجھ کر کچھ سہولیتں بہم پہنچائیں اور اس طرح وہ انٹرنس پاس کر کے کسی اسکول میں بیس بائیس روپے پر ٹیچر ہوگئے۔ ان کے والد نے اسی زمانے میں پریم چند کی شادی بھی کر دی تھی۔ ایسی شادی کہ دوچار ہفتوں بعد ہی بیوی سے جدا ہونا پڑا۔ اسی حالت میں باپ بھی چل بسے۔ سوتیلی ماں اور سوتیلے بھائی کا بوجھ بھی پریم چند کے کندھوں پر آرہا۔ کہنے کا مطلب یہ ہے کہ دس بارہ سال کی عمر سے لگ بھگ بیس بائیس سال کی عمر تک جیسی تلخ زندگی پریم چند کی تھی، اردو یا کسی زبان کے ادیب کی زندگی شاید ہی اتنی پُر الم رہی ہو۔ ہم اور آپ تو شاید ایسے امتحان میں مٹ کر رہ جاتے۔ اسی دور میں پریم چند نے پرائیویٹ طور پر ایف۔ اے، بی۔ اے اور بی۔ ٹی کے امتحانات بھی پاس کئے۔ محکمۂ تعلیم میں انہیں ملازمت مل گئی۔ وہی زمانہ زندۂ جاوید تخلیقات کا ابتدائی دور ہے جنہیں آج لاکھوں آدمی کلیجہ سے لگائے پھرتے ہیں۔ پریم چند اب اپنی اردو تخلیقات کو ہندی میں بھی شائع کرنے لگے تھے لیکن اسے اگر اردو زبان اور ادب کا جادو نہ کہیں تو کیا کہیں کہ ہندی میں ان کی پہلی ہی کتاب چھپی تھی کہ وہ ہندی کے سب سے بڑے ادیب مان لئے گئے اور اگر وہ اردو نہ جانتے ہوتے اور صرف ہندی جانتے تو اتنی شان دار اور منجھی ہوئی زبان نہ لکھ پاتے۔ یہ وقت لگ بھگ ۱۹۱۹ء کا ہے۔ اسی زمانے میں میں نے آئی۔ سی۔ ایس کی نوکری چھوڑی اور پریم چند نے بھی، جن کی نوکری ایک ہزار روپے تک جاتی۔ عدم تعاون کی تحریک کے سلسلہ میں میرے ساتھ ہی اپنی ملازمت کو خیر باد کہہ دیا۔ اس کے بعد وہ پندرہ سولہ سال اور زندہ رہے۔ اس عرصے میں لگ بھگ دس ناول اور سو کہانیاں ان کے قلم سے نکلیں۔ یہ ہیں وہ یادیں جو پریم چند کے متعلق میرے ذہن میں محفوظ ہیں۔ پریم چند کی قبل از وقت موت نے اردو ہندی ادب اور ادیبوں کو یتیم کردیا۔ جو ادب درباروں اور رئیسوں کی محفلوں کی چیز تھی، اس زبان و ادب کو پریم چند نے کروڑوں بیگھے لہلہاتے کھیتوں میں اور کسانوں کے جھونپڑوں میں لا کر کھڑا کر دیا۔ ہماری ہزاروں سال کی تہذیب میں بھارت ورش کی دیہاتی زندگی کی آنکھ کھول دینے والی تصویر کشی ہندوستان کے کسی زبان کے کسی ادیب نے نہیں کی تھی۔",entertainment
121,زارا کی لاش کے ٹکڑے کرنے کے لئے صغریٰ بی بی نے کتنے پیسے دیے؟ ملزم نوید کا  انکشاف,https://urdu.arynews.tv/daska-women-death-investigation-continue/,"ڈسکہ : سگی خالہ کے ہاتھوں بہو کے قتل کی تحقیقات میں ملزم نوید نے بتایا کہ صغریٰ بی بی نے زارا کے لاش کے ٹکڑے کرنے کے کتنے پیسے دیے۔ تفصیلات کے مطابق ڈسکہ میں سات سات ماہ کی حاملہ بہو کے قتل کی تحقیقات کا دائرہ بڑھادیا اور علاقے کی مزید سی سی ٹی وی فوٹیجز حاصل کرلیں۔ پولیس نے بتایا کہ ملزم نوید نے دوران تفتیش انکشاف کیا صغراں بی بی نے لاش کے ٹکڑے ٹھکانے لگانے کیلئے پہلے 10 ہزار اور کام کے بعد مزید پانچ ہزار روپےدیے۔ حکام کا کہنا تھا کہ لاش کے ٹکڑے کرنے کیلئے چھری اور ٹوکا دو ہزار روپے میں خریداگیا، خریداری کے بعد ساس اور سہولت کار نے گول گپے کھائے اور کولڈرنک پی۔ پولیس نے کہا کہ سہولت کار نوید کو لانے کیلئےگلی کے بجائےہمسائےکاگھراستعمال کیاگیا، گلی میں لگے سی سی ٹی وی سےبچنےکیلئےمین گیٹ میں کرنٹ کا بہانہ کیاگیا۔ حکام کا یہ بھی بتانا تھا کہ سہولت کارنوید جمعہ کی شام آیااوررات کوپلاننگ کی ،نویداورمقتولہ کی ساس نےہفتےکوٹوکا،چھری خریدااوراتوارکوقتل کیا، تمام ویڈیوزفوٹوگرامیٹک ٹیسٹ کیلئے فرانزک لیب بھجوائی جائیں گی۔ انھوں نے کہا کہ سی سی ٹی وی کےڈی وی آرقبضےمیں لے لیے ہیں ، جس سے مزیدشواہدملنےکاامکان ہے۔ یاد رہے قتل کے بعد دو سال کے بچے کی ماں سات ماہ کی حاملہ زارا کی لاش کے ٹکڑے کیے اور دھڑ سے سرا لگ کرکے چولہے پر جلا کر ناقابل شناخت بنایا تھا اور لاش کے ٹکڑے دو بوریوں میں بند کرکے نہر میں پھینک دیے۔",entertainment
122,کراچی میں  19 نومبر سے 22 نومبر تک کون کون سے راستے بند ہوں گے؟,https://urdu.arynews.tv/traffic-plan-for-ideas-2024/,"کراچی : دفاعی نمائش آئیڈیاز 2024 کے پیش نظر شہریوں کی سہولت کے لئے راستوں کی بندش کا ٹریفک پلان جاری کردیا۔ تفصیلات کے مطابق دفاعی نمائش کے لیے ٹریفک پولیس نے ٹریفک پلان جاری کردیا ، 19 نومبر سے 22 نومبر تک ایکسپو سینٹر میں دفاعی نمائش ہونے جارہی ہے۔ ٹریفک پولیس نے بتایا کہ صبح 7 سے شام 7بجے تک ایکسپوسینٹر سے منسلک سڑکیں بند رہیں گی جبکہ حسن اسکوائر فلائی اوور سے نیشنل اسٹیڈیم سڑک بند اور اسٹیڈیم فلائی اوور سے دونوں فلائی اوورز ٹریفک کیلئے بند ہوں گے۔ ٹریفک پولیس نے کہا کہ ڈالمیا روڈ اسٹیڈیم سگنل سے دائیں جانب حسن اسکوائر جانے والا روڈ بند ہوگا اور یونیورسٹی روڈ نیپا سے آتے ہوئے ایکسپو سینٹر سے بائیں جانے والی سڑک بند ہوگی۔ پلان میں بتایا گیا کہ شارع فیصل سے ہیوی اور کمرشل گاڑیاں، واٹر ٹینکر کا کارساز روڈ پر داخلہ بند ہوگا،تمام ہیوی اور کمرشل گاڑیاں ڈرگ روڈ کا راستہ اختیار کریں۔ ٹریفک پلان کے مطابق  راشد منہاس روڈ سے اسٹیڈیم روڈ پر ہیوی اور کمرشل ٹریفک کے داخلے پر پابندی ہوگی اور ہیوی اور کمرشل گاڑیوں کو نیپا، عسکری 4 سے شارع فیصل اورنیپا چورنگی بھیجا جائے گا۔ ٹریفک پولیس  کا کہنا تھا کہ نیپا سےحسن اسکوائر تک ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل گاڑیاں نیپا، گلشن چورنگی سےسہراب گوٹھ یا ڈرگ روڈ کاراستہ اختیارکریں۔ جیل چورنگی سے حسن اسکوائر تک ہیوی اور کمرشل ٹریفک کو جانے کی اجازت نہیں ہوگی، کمرشل گاڑیاں شہید ملت روڈ یا تین ہٹی روڈ کا استعمال کریں۔ یونیورسٹی روڈ سے اسٹیڈیم روڈ پر ہیوی اورکمرشل ٹریفک کو اجازت نہیں ہوگی تو اس ٹریفک کو پی پی چورنگی ، شہید ملت روڈ کی جانب بھیجا جائے گا۔ لیاقت آباد نمبر 10سے حسن اسکوائر ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل ٹریفک لیاقت آباد نمبر 10 سے تین ہٹی کی جانب جاسکیں گے جبکہ سر شاہ سلیمان روڈ کے لئے غریب آباد سے شارع فیصل، حسن اسکوائراور نیپا کاراستہ اختیارکریں گے۔",entertainment
123,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",entertainment
124,"امریکی ارکان کانگریس سے خط  لکھوانا گولڈ اسمتھ فیملی  کی ہی  کارستانی ہے،  شرجیل میمن",https://urdu.arynews.tv/sherjeel-memon-reaction-on-us-lawmaker-letter/,"کراچی : وزیر اطلاعات سندھ شرجیل میمن کا کہنا ہے کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے ، اسرائیلی پیسہ استعمال کرکےبانی کورہاکرانےکی کوشش ہورہی ہے۔ تفصیلات کے مطابق پی ٹی آئی رہنماؤں کی رہائی کے لیے امریکی ارکان کانگریس کے خط پر وزیر اطلاعات سندھ شرجیل میمن نے ردعمل دیتے ہوئے کہا کہ ارکان کانگریس سےبائیڈن کو خط کس نے لکھوایا اور کیا مقصد ہے سب جانتےہیں ، کیاامریکی ارکان کانگریس نےفلسطین اورکشمیرکی صورتحال پرکبھی خط لکھا؟ صوبائی وزیر کا کہنا تھا کہ امریکا میں لابسٹ کو ہائر کیاگیاہےتاکہ بانی پی ٹی آئی کی رہائی کیلئےدباؤڈالاجائے، پاکستان میں پی ٹی آئی کی فنڈنگ کے کروڑوں امریکا میں لابسٹ پرخرچ ہورہےہیں، عالمی لابسٹ کو ہائرکیا جارہا ہےتاکہ پاکستان کے اندرونی معاملےمیں مداخلت کریں. انھوں نے کہا کہ پی ٹی آئی کاایک ہی ایجنڈاہےکہ حکومت پر دباؤ ڈال کر بانی کو رہا کرائیں، عدم اعتماد کےوقت پی ٹی آئی کہتی تھی پاکستان کا اندرونی معاملہ ہے اور ہم غلام نہیں ، پی ٹی آئی نے امریکا پرہی اپنی حکومت گرانے کی سازش کاالزام لگایا تھا اور آج پی ٹی آئی لابسٹ کےذریعے اُس ہی امریکی حکومت کوخط لکھوا رہی ہے۔ شرجیل میمن کا کہنا تھا کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے، گولڈ اسمتھ فیملی اسرائیل کی لابسٹ ہے۔ انھوں نے بتایا کہ بانی پی ٹی آئی پاکستان میں اسرائیل کا اثاثہ ہے، اسرائیلی جریدوں میں آرٹیکلز ہیں کہ پاکستان میں بانی ہی اسرائیل کو سوٹ کرتا ہے، خط وہ لکھوا رہے ہیں جن کا ایجنڈا ہمیشہ پاکستان کو نقصان پہنچانا ہے، ڈاکٹر اسرار نے 20، 25سال پہلے ہی بانی پی ٹی آئی سےمتعلق بتا دیاتھا۔ وزیراطلاعات سندھ کا کہنا تھا کہ اسرائیلی پیسہ استعمال کرکے بانی کو رہا کرانے کی کوشش ہورہی ہے، بانی اپنے دور میں سیاسی مخالفین کےخلاف نیب کو استعمال کرتےتھے،اس وقت خط کہاں تھے؟ اگریہ پاکستانی لابسٹ ہوتے تو کیا کشمیرکیلئے کبھی خط نہیں لکھواتے؟ انھوں نے مزید کہا کہ پی ٹی آئی بانی کی رہائی کےون پوائنٹ ایجنڈےکیلئے ہر حد تک جائے گی، بانی پی ٹی آئی پاکستان میں اسرائیل کا اسٹرٹیجک اثاثہ ہے، بانی کی رہائی کیلئےپی ٹی آئی کی طرف سے حیران کن چیزیں ابھی مزیدسامنےآئیں گی۔",entertainment
125,گم شدہ کی تلاش,https://urdu.arynews.tv/urdu-writer-fikr-tonsvi-book-passage/,"یہ اشتہار میں اپنے گم شدہ بھائی چنتا منی کے متعلق دے رہا ہوں۔ موصوف ایک مرتبہ پہلے بھی گم ہوگئے تھے، لیکن اس وقت میں نے اشتہار نہیں دیا تھا۔ کیونکہ میرا خیال تھا کہ موصوف خود دار آدمی ہے، اس لیے اس نے ضرور کنوئیں میں چھلانگ لگا دی ہوگی۔ لیکن چھٹے دن وہ میلی چکٹ پتلون کے ساتھ گھر لوٹ آیا اور بقول ہمارے چچا کے ’’آخر تو ہمارا ہی خون تھا، کیوں نہ لوٹتا، خون نے جوش مارا ہوگا۔‘‘ ہمیشہ اجلی پتلون پہننے والا کب تک گھر سے باہر رہ سکتا تھا۔ خودی چاہے کتنی ہی بلند ہو جائے پتلون کا مقابلہ نہیں کرسکتی۔ مگر اس بار مجھے یقین ہے کہ موصوف لوٹ کر نہیں آئے گا۔ کیونکہ وہ گھر سے دو سو روپے اٹھا کر لے گیا ہے۔ اس لیے اب اس کی رگوں میں ہمارا خون جوش نہیں مارے گا۔ اشتہار دینے کی ایک اور وجہ والدہ محترمہ ہیں، جو موصوف کو ابھی تک ’’نادان لڑکا‘‘ گردان رہی ہیں۔ میں نے لاکھ کہا کہ مادر مہربان! چنتا منی اب بیس برس کا ہوچکا ہے نادان نہیں رہا۔ وہ چہرے مہرے سے ہی گدھا دکھائی دیتا ہے مگر اندر سے کافی کائیاں ہوچکا ہے۔ مگر والدہ محترمہ جس نے اس گدھے کو جنم دیا، اپنی تخلیق پر زیادہ مستند رائے رکھتی ہیں، اس نے مجھے طعنہ دیا، ’’دراصل تم چھوٹے بھائی کی غیرحاضری میں ساری آبائی جائیداد کو تنہا ہڑپ کرنا چاہتے ہو۔‘‘ ہماری آبائی جائیداد دو کمروں والا ایک مکان ہے جو ہم نے کرائے پر لے رکھا ہے یا پھر والد محترم کے قبضہ میں ایک بہی کھاتا ہے جس میں درج ہے کہ ہمارے خاندان کے پاس ڈیڑھ سو ایکڑ زمین ہے جس پر آج کل ایک دریا بہہ رہا ہے۔ والد محترم گزشتہ گیارہ برس سے اس دریا کے سوکھنے کا انتظار کر رہے ہیں۔ اگرچہ والدہ محترمہ کے طعنہ کی بنیادیں دریا برد ہوچکی ہیں لیکن پھر بھی ایک فرماں بردار فرزند کے طور پر میں یہ اشتہار دینے پر مجبور ہوا ہوں۔ برادر عزیز چنتا منی کی تصویر مجھے نہیں مل سکی ورنہ اس اشتہار کے ساتھ ضرور چھپواتا۔ دراصل اس کے جتنے فوٹو تھے وہ اس نے اپنی وقتاً فوقتاً قسم کی محبوباؤں میں بانٹ دیے تھے۔ پوچھنے پر چنتا منی کی ہر محبوبہ نے جواب دیا کہ اس کے پاس چنتا منی کی فوٹو تھی، وہ اس نے رسوائی کے خوف سے ضائع کر دی ہے۔ ایک محبوبہ تو اتنی صاف گو نکلی کہ اس نے تنک کر جواب دیا، ’’میں نے شادی ہوتے ہی چنتا منی کی وہ فوٹو لوٹا دی تھی اور آج کل بٹوے میں اپنے خاوند کا فوٹو رکھتی ہوں۔‘‘ چنانچہ فوٹو دستیاب نہ ہونے کے باعث مجبوراً میں اپنا ہی فوٹو اس اشتہار کے ساتھ شائع کر رہا ہوں۔ اس کے باوجود گم شدہ میرے بھائی کو سمجھا جائے، مجھے نہیں۔ والد اور والدہ محترمہ دونوں کی متفقہ رائے ہے کہ چنتا منی کی ناک تم سے ملتی ہے، اس لیے پہچاننے میں آسانی رہے گی۔ ہمارے نانا مرحوم کی ناک بھی تم دونوں نواسوں سے ملتی تھی اور وہ بھی گھر سے بھاگ گئے تھے (عجیب ناک ہے، نانا کے وقت سے کٹ رہی ہے) بہرکیف فوٹو میں میری ناک حاضر ہے۔ ناک کے علاوہ میرے جتنے اعضا ہیں وہ میرے ذاتی ہیں۔ برادر عزیز چنتا منی کا ان سے کوئی تعلق نہیں۔ برادر موصوف چنتا منی کے باقی ناک نقشہ کے متعلق پوزیشن یہ ہے کہ اس کا رنگ بچپن میں دودھ کی طرح گورا تھا (ان دنوں وہ صرف ماں کا دودھ پیا کرتا تھا) لڑکپن میں وہ دودھیا رنگ گندمی ہوتا گیا، کیونکہ اس نے گندم کھانا شروع کردی تھی۔ جوان ہوتے ہی رنگ کا میلان سیاہی کی طرف ہوگیا، نہ جانے جوانی میں چوری چھپے اس نے کیا کھانا شروع کردیا تھا۔ البتہ جب والد محترم اسے ہیبت ناک قسم کی گالیاں اور بھبکیاں دیا کرتے تو لمحہ بھر کے لیے اس کا رنگ پیلا بھی پڑ جاتا تھا۔ گویا چنتا منی بڑا رنگا رنگ آدمی تھا (خدا اسے ہر رنگ میں خوش رکھے۔) آنکھیں بڑی بڑی مگر گونگی قسم کی، جیسے کوئی حسینہ بغیر بیاہ کے بیوہ ہو گئی ہو۔ کئی بار میں نے اسے مشورہ دیا، ’’ارے پگلے! ان پر کالا چشمہ لگالے، بات بن جائے گی۔‘‘ مگر وہ نہیں مانا۔ ایک بار میں نے اپنی بیوی کی آنکھ بچا کر اپنا چشمہ اسے دے بھی دیا مگر وہ اس نے ایک دوست کو دے دیا۔ دوست نوازی میں تو وہ بے مثال تھا۔ والد محترم اسے دوست نوازی پر ہمیشہ چھڑی سے پیٹا کرتے تھے اور اس پٹائی کو وہ کمال صبر و شکر سے سہ لیتا تھا۔ صبر و شکر میں بھی بے مثال تھا۔ والد محترم نہایت فخر سے کہا کرتے تھے کہ میں نے اپنی زندگی میں صرف ایک ہی شریف اور صابر لڑکا پیدا کیا ہے اور وہ چنتا منی ہے۔ بزرگوں کے سامنے چوں تک نہیں کرتا۔ آہ اس کے بھاگنے کے بعد اب ان بزرگوار کی چھڑی کسی کام نہیں آرہی۔ چنتا منی کی پیشانی پر ایک داغ ہے۔ ایک بار وہ چھت پر کھڑا ایک لڑکی کو گھور رہا تھا۔ لڑکی مذکورہ نے جواباً ایک اینٹ دے ماری۔ اگرچہ چنتا منی نے اس خشت محبت کا ذکر کسی سے نہیں کیا مگر بعد میں اس ناشائستہ لڑکی نے اپنی سہیلیوں سے ذکر کردیا تو بات پھیل گئی اور اس ڈاکٹر تک بھی جاپہنچی جس نے علاج کا بل ایک دم یہ کہہ کر بڑھا دیا کہ اینٹ کا زخم زیادہ خطرناک ہوتا ہے۔ چنتا منی کے جسم کے باقی حصے صحیح سلامت ہیں۔ وہ ایک مضبوط الجثہ نوجوان ہے۔ غلہ کی بوری اٹھا کر تین میل تک چل سکتا ہے۔ ممکن ہے وہ اس وقت بھی کسی غلہ منڈی میں بوریاں اٹھانے کا کام کر رہا ہو اور منڈی کے بیوپاری اسے نہایت قلیل اجرت دے رہے ہوں۔ کیونکہ چنتا منی کو بھاؤ تاؤ کرنا نہیں آتا۔ اسے کچھ بھی نہیں آتا۔ سوائے خاموش رہنے کے۔ سوائے ستم سہنے کے۔ مگر میں بیوپاریوں کو مشورہ دوں گا کہ وہ اس ستم پسندی کا زیادہ استحصال نہ کریں، ورنہ وہ ان کے ہاں سے بھی بھاگ جائے گا۔ کیونکہ بھاگنے کے لیے اس کے پاس پاؤں موجود ہیں۔ چنتا منی کی زبان کام نہیں کرتی، پاؤں کام کرتے ہیں۔ چنتا منی کیوں بھاگا؟ اس کے متعلق مؤرخین کی آراء میں شدید اختلاف پایا جاتا ہے۔ والد محترم یعنی ابوالچنتا منی کا خیال ہے کہ لڑکا شادی کا خواہش مند تھا مگر اسے دور دور تک شادی کے کوئی آثار دکھائی نہیں دیتے تھے۔ مگر عم الچنتا منی یعنی چچا جان اس رائے سے اتفاق نہیں کرتے۔۔۔ وہ کہتے ہیں کہ چنتا سرے سے شادی سسٹم کے ہی خلاف تھا اور برہم چریہ میں یقین رکھتا تھا۔ اس کے علاوہ وہ ایک ذمہ دارانہ سوجھ بوجھ کا مالک تھا۔ وہ جانتا تھا کہ اس کی دو بہنیں ابھی تک کنواری بیٹھی ہیں۔ یعنی برہم چریہ کے لیے اس کے پاس ٹھوس وجہ موجود تھی۔۔۔ تیسرے مؤرخ ام الچنتا منی یعنی والدہ محترمہ کی رائے چچا جان سے کسی حد تک ملتی ہے، صرف اس ترمیم کے ساتھ کہ بہو (یعنی میری زوجہ) نے ہی اسے یہاں سے فرار ہونے میں مدد دی ہے۔ خود بہو بھی اس قسم کی ایک الگ رائے رکھتی ہے۔ یعنی جو ساس کہے اس کے الٹ۔ قارئین! مجھے انتہائی افسوس ہے کہ چنتا منی کی خاطر مجھے اپنے کنبہ کی اندرونی حالت ظاہر کرنا پڑی اور باعزت کنبے کے لیے یہ ڈوب مرنے کا مقام ہے۔ لیکن پورا پس منظر دیے بغیر چنتا منی کی تلاش ناممکن ہے، بہرکیف مؤرخین کے ان شدید اختلافات کی موجودگی میں وثوق سے کہنا ناممکن ہے کہ چنتامنی کیوں بھاگا؟ بیکاری، بیزاری، کنوارپن، کند ذہنی، پٹائی، ڈیموکریسی، صنعتی ارتقا، برہم چریہ، قربانی، بے وقوفی۔۔۔ ان میں سے کوئی ایک وجہ بھی ہوسکتی ہے یا ساری وجہیں بھی ہوسکتی ہیں۔ شاید چنتا منی ان تمام وجہوں کو اپنے ذہن میں پالتا رہا، پالتا رہا اور اس دن یہ تمام وجہیں منزل مقصود کو پہنچ گئیں جب اچانک دو سو رپے اس کے ہاتھ لگ گئے۔ یہ دو سورپے میرے ایک دوست کی امانت تھے اور اب اس نے مجھ پر مقدمہ کر رکھا ہے۔ عزیز چنتا منی کی تلاش میں ہم نے کوئی کسر نہیں اٹھارکھی۔ ریلوے اسٹیشنوں پر ڈھونڈا، جیل خانے چھانے، جوئے خانوں میں گئے، فلم کمپنیوں سے پوچھا۔ میری ماں درختوں سے پوچھتی پھری۔ والد محترم نے مختلف ریل گاڑیوں پر سفر کیا لیکن چنتا منی جیسے ایک خدا تھا کہ کہیں نہیں ملا۔ (ممتاز اردو ادیب اور معروف مزاح نگار فکر تونسوی کی ایک شگفتہ تحریر)",entertainment
126,قیامِ پاکستان اور لائبریری تحریک,https://urdu.arynews.tv/pakistan-library-association/,"لاہور جو کتب خانوں کا شہر اور لائبریری تحریک کا مرکز تھا، قیامِ پاکستان کے وقت رونما ہونے والے واقعات کے باعث اس کی تمام تر لائبریری سر گرمیاں ماند پڑ چکی تھیں۔ کتب خانوں میں کام کرنے والے عملے کی اکثریت ہندوؤں کی تھی، ان کے ہندوستان چلے جانے کی وجہ سے کتب خانے بند ہو گئے۔ ۱۹۱۵ء میں قائم ہونے والا ’لائبریری اسکول‘ بند ہو گیا، لائبریری پروفیشن کا ترجمان رسالہ ’ماڈرن لائبریرین‘ کی اشاعت بند ہو گئی۔ ایسی صورتِ حال میں کتب خانوں کا قیام اور لائبریری تحریک کو بالکل ہی ابتداء سے شروع کرنے کی ضرورت تھی۔ یہ دور مصائب و مشکلات اور جدوجہد کا دور تھا۔ لائبریرین شپ سے تعلق رکھنے والی محترم شخصیات اور وہ لوگ جنہوں نے ہندوستان سے پاکستان ہجرت کی تھی سب ہی نے ان مشکل حالات میں لائبریرین شپ کے فروغ اور ترقی کے لیے خلوصِ دل کے ساتھ دن رات محنت کر کے نہ صرف لائبریری تحریک کی بنیاد رکھی بلکہ اسے پروان چڑھانے کی مسلسل انفرادی اور اجتماعی جدوجہد کرتے رہے ان احباب نے ایسی منصوبہ بندی کی کہ آج پاکستان لائبریرین شپ ترقی کے اعتبار سے دوسرے شعبوں سے کسی بھی طرح کم نہیں۔ ان قابلِ تعریف شخصیات میں خان بہادر اسد اللہ خان، محمد شفیع، نور محمد خان، خواجہ نور الٰہی، فضل الٰہی، عبدالسبحان خان، عبدالصبوح قاسمی، عبدالرحیم، ڈاکٹر محمد علی قاضی، الطاف شوکت، فرحت اللہ بیگ، جمیل نقوی، الحاج محمد زبیر، سید ولایت حسین شاہ، حبیب الدین احمد، ڈاکٹر عبدالمعید اور ابن حسن قیصر شامل ہیں۔ لائبریری تحریک کو منظم کرنے اور فروغ دینے میں یہ احباب انفرادی اور اجتماعی کوششیں کرتے رہے، ان میں ڈاکٹر عبدالمعید اگلی صف میں نظر آتے ہیں اور دیگر احباب ان کے شانہ بہ شانہ تھے، قیصر صاحب اس دور کے ایک سرگرم کارکن کی حیثیت سے ہر جگہ نظر آتے ہیں۔ لاہور ہی میں برطانوی ہندوستان میں قائم ہونے والی پنجاب لائبریری ایسوسی ایشن قیام پاکستان کے بعد ۱۹۴۸ء میں مغربی پاکستان لائبریری ایسو سی ایشن کے نام سے قائم ہوئی لیکن صوبوں کے ادغام کے بعد اسے دوبارہ پنجاب لائبریری ایسوسی ایشن کا نام دے دیا گیا۔ اس ایسوسی ایشن نے دسمبر ۱۹۴۹ء میں ’’ ماڈرن لائبریرین‘‘ ( نیو سیریز) شائع کیا لیکن یہ جولائی ۱۹۵۰ء میں بند ہو گیا۔ ۱۹۴۸ء میں پنجاب لائبریری ایسوسی ایشن نے لائبریری سائنس میں سر ٹیفکیٹ کورس شروع کیا لیکن یہ ایک سال میں بند ہو گیا۔ اِسی دوران ڈاکٹر عبدالمعید سندھ یونیورسٹی کے لائبریرین مقرر ہوئے اور لاہور سے کراچی منتقل ہو گئے۔ اب کراچی میں لائبریری سرگرمیوں کا آغاز ہوا۔ کراچی لائبریری ایسوسی ایشن ۱۹۴۹ء میں قائم ہوئی۔ اس ایسوسی ایشن نے لائبریری سائنس میں سر ٹیفکیٹ کورس بھی شروع کیا جو کراچی میں اپنی نوعیت کا اوّلین کورس تھا۔ اس کورس نے لائبریرین شپ کو بنیاد فراہم کرنے میں بہت مدد دی۔ پاکستان ببلو گرافیکل ورکنگ گروپ ۱۹۵۰ء اور پا کستان لائبریری ایسوسی ایشن کی بنیاد کراچی میں مارچ ۱۹۵۷ء میں رکھی گئی۔ قیصر صاحب ان اداروں کے قیام اور سر گرمیوں میں دیگر احباب کے ہمراہ خاموشی سے جدوجہد کرتے دکھائی دیتے ہیں۔ ۱۹۶۰ء میں پاکستان لائبریرین شپ میں ایک ایسی انجمن معرضِ وجود میں آئی جس نے مختصر وقت میں کتب خانوں اور لائبریری تحریک کے فروغ میں نمایاں کارکردگی کا مظاہرہ کر دکھایا۔ یہ انجمن شہید حکیم محمد سعید کی سر پرستی میں ’انجمن فروغ و ترقی کتب خانہ جات، اسپل (SPIL) کے نام سے قائم ہوئی۔ ایسوسی ایشن نے ملک کے مختلف شہروں میں لائبریرین شپ کے مختلف موضوعات پر یکے بعد دیگرے قومی نوعیت کے سیمینار، ورکشاپس اور کانفرنسیں منعقد کیں، کتب خانوں کے فروغ و ترقی کے منصوبے اور تجاویز حکومت کو پیش کیں۔ شہید حکیم محمد سعید نے نہ صرف اسپل (SPIL) کے پرچم تلے کتب خانوں کی ترقی کے لیے جدوجہد کی بلکہ دیگر لائبریری انجمنوں کی بھی سرپرستی کی اور ان کے تحت ہونے والے کتب خانوں کی ترقی کے پروگراموں کے ذریعہ حکومت کو ملک میں کتب خانوں کے قیام اور ترقی کا احساس دلاتے رہے۔ قیامِ پاکستان کا ابتدائی دور مسائل اور مشکلات کا دور تھا۔ حکومت بعض اہم اور قومی نوعیت کے امور کی انجام دہی میں مصروف رہی جس کے نتیجہ میں تعلیم بشمول کتب خانوں کی جانب فوری توجہ نہ ہو سکی۔ ملک میں کتب خانوں کے قیام اور لائبریری تحریک کے سلسلے میں حکومتِ پا کستان کی جانب سے جو اوّلین اقدام سامنے آیا وہ امپیریل لائبریری کلکتہ کے سابق لائبریرین‘ انڈین لائبریری ایسوسی ایشن کے بانی سیکریٹری، لائبریری ایسوسی ایشن لندن کے فیلو اور اسا ڈان ڈکنسن کے شاگرد خان بہادر خلیفہ محمداسد اللہ خان کا تقرر وزارتِ تعلیم حکومت پاکستان میں بطور ’’آفیسر بکارِ خاص‘‘ (Officer on Special Duty) تھا جنہوں نے ہندوستان کو خیر باد کہتے ہوئے پاکستان ہجرت کی۔ خان بہادر صاحب کو ہندوستان لائبریرین شپ میں بہت ہی بلند مقام حا صل تھا۔ ۱۹۳۵ء میں برطانوی حکومت نے انہیں اُن کی اعلیٰ لائبریری خدمات کے اعتراف میں ’’خان بہادر‘‘ کے خطاب سے نوازا۔ قدرت نے خان بہادر صاحب کو پاکستان میں بہت کم مہلت دی۔ وہ ۲۳ نومبر ۱۹۴۸ء کو رحلت کر گئے۔ مختصر عرصہ میں بھی انہوں نے پاکستان میں لائبریری تحریک اور ملک کی قومی لائبریری کی بنیاد رکھی۔ بقول ڈاکٹر ممتاز انور، اسداللہ نے افسر بکارِ خاص کی حیثیت سے کراچی میں مختصر عرصہ خدمات انجام دیں جہاں انہوں نے بنیادی نوعیت کے کام کیے۔ اس میں شک نہیں کہ ڈائریکٹریٹ آف آرکائیوز و لائبریریز اور  نیشنل لائبریری ۱۹۴۹ء میں اسد اللہ کے کام کے نتیجے میں معرضِ وجود میں آئے۔ ‘ ڈاکٹر حیدر کا کہنا ہے کہ ’’ حقیقت خواہ کچھ بھی ہو ایک بات مسلمہ ہے وہ یہ کہ ۱۹۴۹ء میں ڈائریکٹریٹ آف آرکائیوز و لائبریریز کا قیام بہادر صاحب کی کوششوں کا مرہون منت ہے۔‘‘ اس طرح پاکستان میں لائبریری تحریک کا آغاز کراچی سے اور لاہور سے بیک وقت شروع ہوا۔ گویا لاہور سے انجمن سازی کا آغاز ہوا اور کراچی سے کتب خانوں کے قیام اور فروغ کے لیے منصوبہ بندی کی گئی۔ بعد ازاں انجمن سازی کی سرگرمیاں کراچی سے پورے آب و تاب سے شروع ہو گئیں۔ (کتاب یادوں کی مالا از قلم رئیس احمد صمدانی سے اقتباس)",entertainment
127,"جب صدر ضیاء الحق نے کارڈ اپنے اے ڈی سی کو دیا اور کہا، ’’ہم آئیں گے!‘‘",https://urdu.arynews.tv/khalid-hameed-and-zia-ulhaq/,"5 اپریل 1982ء کو ہماری شادی تھی۔ ہم نے سوچ سمجھ کر یہ تاریخ رکھی تھی۔ تب اسلام آباد میں خوش گوار موسم ہوا کرتا ہے۔ نہ گرمی نہ سردی بلکہ بہار کا سا موسم۔ بارش کا بھی کوئی امکان نہیں ہوتا لیکن جناب اللہ نے بھی تو اپنی شان دکھانی تھی۔ حیرت انگیز اور دھماکا خیز آمد صدر ضیاءُ الحق کی تھی جن کے آنے کا کوئی امکان نہیں تھا۔ ہمارے وہم و گمان میں بھی نہیں تھا کہ وہ شرکت کریں گے۔ قصّہ یہ ہے کہ ہر 23 مارچ کو ضیا صاحب سے ملاقات ہوتی۔ راولپنڈی کے ریس کورس گراؤنڈ میں سالانہ فوجی پریڈ انجام پاتی جس کی سلامی صدر ضیا لیتے۔ اور ہماری ذمے داری اس پر براہِ راست رواں تبصرہ کرنا تھا۔ پہلے سال ہی انھوں نے شاباش دینے کے لیے ہماری پوری ٹیم کو اپنے گھر پر بلایا۔ اس کے بعد یہ معمول بن گیا۔ 1982ء میں ملنے گئے تو میں نے انھیں دعوت نامہ پیش کیا۔ انھوں نے بہت خوشی کا اظہار کرتے ہوئے کارڈ اپنے اے ڈی سی کو دیا اور کہا ’’ہم آئیں گے۔‘‘ بات آئی گئی ہو گئی۔ ہم نے سوچا کہ انھوں نے دل رکھنے کو کہہ دیا۔ ان کو آنے کا کہاں وقت ملے گا۔ ادھر سے کوئی اطلاع نہیں آئی، اس لئے، بھول گئے اور شادی کے ہنگاموں میں گم ہو گئے۔ ولیمے کے دن صبح کے وقت میں مونا کے ساتھ اپنے نانا اور رشتے کی ایک بزرگ خاتون کو سلام کرنے نکل گیا۔ وہ شادی میں نہیں آسکے تھے۔ ابھی ہم وہاں پہنچے ہی تھے کہ ایک پیغامبر بھاگتا ہوا آیا کہ جلدی واپس آئیں، صدر صاحب آرہے ہیں۔ میں نے پوچھا، کون سے صدر صاحب؟اْس نے کہا ’’ضیا صاحب‘‘۔ میں نے کہا کہ غلط فہمی ہوئی ہو گی، کسی انجمن کے صدر آرہے ہوں گے۔ جب اس نے اصرار کیا تو ہم واپس گھر پہنچے۔ وہاں دیکھا کہ سیکورٹی کے سربراہ اور ان کا عملہ بیٹھا ہوا تھا۔ انھوں نے سارے انتظامات دیکھے اور ہر طرح اطمینان حاصل کرنے کے بعد اپنا خصوصی عملہ وہاں تعینات کرنے کی اجازت حاصل کی۔ اس کے بعد ہمارے گھر کے چاروں طرف اکھاڑ پچھاڑ شروع ہو گئی۔ خصوصی کمانڈوز نے جگہیں سنبھال لیں۔ یہاں تک کہ گھر کے اندر بھی فوجی گھوم رہے تھے۔ لگا کہ مارشل لا آج لگا ہے۔ مہمانوں کی فہرستیں بھی انھوں نے قبضے میں لے لیں اور کہا کہ بغیر اجازت کے کوئی اندر نہیں آئے گا۔ اِس بھاگ دوڑ کا ایک فائدہ یہ ہوا کہ شہر کے دوسرے محکمے بھی حرکت میں آگئے۔ گھر کے چاروں اطراف صفائی شروع ہوگئی اور خصوصی لائٹیں لگا دی گئیں، جس سے سارا علاقہ روشن ہو گیا۔ ان کے لیے میں کئی روز سے کوشش کر رہا تھا۔ مگرکوئی ہِل جل نہیں تھی۔ اب ایک دم دوڑ شروع ہو گئی۔ اب مسئلہ یہ تھا کہ ولیمے کی دعوت شام کو تھی جس کا انتظام باہر لان میں کیا گیا تھا۔ لیکن حکم یہ ملا کہ صدر صاحب کھانے میں شرکت نہیں کر یں گے۔ شام کو جلدی آکے کچھ دیر ٹھہر کر چلے جائیں گے۔ چناں چہ کھانے کے سارے انتظامات روک کر چائے اور دوسرے لوازمات کا بندوبست کیا گیا۔ اس دوران صدر کے ملٹری سیکرٹری، کرنل ظہیر ملک بھی رابطہ کرتے رہے۔ میں نے جب اِس افراتفری کی وجہ پوچھی تو معلوم ہوا کہ ان کا عملہ دعوت نامہ کہیں رکھ کر بھول گیا۔ ہماری طرح انھوں نے بھی یہ سوچا کہ کون سا صدر نے وہاں جانا ہے! مگر اخباروں نے شرارت کر ڈالی۔ صبح اخباروں میں شادی کی بڑی بڑی تصویروں کے ساتھ جب خبر چھپی تو صدر صاحب کی اس پر نظر پڑی۔ فوراً انھوں نے استفسار کیا کہ اِس شادی میں تو ہمیں شرکت کرنی تھی۔ اب وہاں دعوت نامے کی ڈھونڈ پڑ گئی اور جب کارڈ ملا تو وہ ولیمے کی دعوت تھی۔ اسٹاف کی جان میں جان آئی۔ فوراً بتایا گیا ’’ سر! آپ کا بلاوا آج ولیمے میں ہے۔‘‘ لیکن اس دن انھیں پشاور کسی ضروری میٹنگ میں جانا تھا اور واپسی میں ڈنر میں شرکت کرنا تھی۔ لیکن ان کا اصرار تھا کہ میں تھوڑی دیر کے لیے ہی سہی، مبارکباد دینے جاؤں گا ضرور۔ ہمیں ان کی آمد کا وقت شام پانچ بجے بتایا گیا۔ لیکن جیسا کہ میں نے بتایا لڑکی کی تلاش سے لے کر شادی تک کوئی کام ہمارا آسان نہ تھا۔ لہٰذا جناب، شام ہوتے ہی آندھی آگئی۔ آندھی کیا تھی طوفان تھا جو پورے اسلام آباد، پنڈی اور پشاور تک کے علاقوں میں آیا اور جس نے سب کچھ تہ و بالا کر ڈالا۔ صدر صاحب کا ہیلی کاپٹر پشاور سے واپسی میں راستے میں کہیں اتارنا پڑا، جہاں انھوں نے مغرب کی نماز ادا کی۔ ایک بار پھر ان کی آمد کے امکانات معدوم ہونے لگے۔ ہم شش وپنج میں مبتلا ہو گئے۔ سیکورٹی کے باعث ولیمے کے دوسرے انتظامات بھی نہیں کیے جاسکتے تھے اور اوپر سے آندھی طوفان نے سب کچھ اکھاڑ پھینکا۔ لیکن شاید ان کا ارادہ مصمم تھا یا ہماری دعائیں تھیں کہ شام سات بجے کے قریب اطلاع ملی، مہمانِ گرامی پہنچنے والے ہیں۔ تھوڑی دیر بعد موٹروں کا قافلہ گھر کے سامنے آکر رکا اور صدر صاحب، سفید شیروانی میں ملبوس مخصوص مسکراہٹ کے ساتھ تشریف لائے۔ میری والدہ مرحومہ نے بڑے خوبصورت الفاظ کے ساتھ ان کا استقبال کیا۔ سب کچھ ٹھیک جا رہا تھا کہ عین صدر صاحب کی آمد سے چند لمحے پہلے مووی بنانے والے کا کیمرہ گھبراہٹ میں ایسا گرا کہ اس نے کام کرنا چھوڑ دیا۔ لہٰذا ولیمے کی ہمارے پاس کوئی ویڈیو نہیں۔ شادی اور مہندی کی ویڈیو ہم نے امریکا آنے سے پہلے کسی کو دی کہ اسے امریکی سسٹم کے مطابق تبدیل کر دیں۔ وہ ان سے ایسی ضائع ہوئی کہ اب وہ ریکارڈ بھی نہیں۔ بس کچھ تصویریں رہ گئی ہیں جن میں سے ایک آپ دیکھ سکتے ہیں۔ لیکن اصل تصویریں اور لمحے ذہن پر نقش ہیں۔ کیسے کیسے محبت کرنے والے لوگ اِس میں اپنا خلوص نچھاور کرنے آئے اور ان میں سے بہت سے اب دنیا میں نہیں رہے۔ ہم کیسے بھول سکتے ہیں، عبیداللہ بیگ مرحوم کو جنہوں نے نکاح کے بعد میرا سہرا پڑھا اور مونا کے گواہ بنے۔ پھر میری والدہ کیسے سایہ کیے ہوئی تھیں۔مونا کے والد مصطفیٰ راہی، جو بیٹی کے گھر سے جانے پر کتنے غم زدہ تھے۔ بھائیوں سے بڑھ کر محمد عارف مرحوم، جن کی ترجمہ کی ہوئی خبریں کئی برس ہم نے پڑھیں۔ غرض کس کس کو یاد کیجیے، کسے بھول جائیے! میں سمجھتا ہوں، ہم دونوں کے والدین کی دعاؤں کے باعث شادی کو چار چاند لگے۔ ہماری کسی نیکی کا صلہ یا ہمارے گھر میں مونا کے بھاگوان قدم کہ شادی کے آغاز پر ہی ایک صوفی گھرانے کے بزرگ صاحبزادہ نصیر الدین نصیر گولڑویؒ نے خود آکر دعا فرمائی اور شادی کا سہرا بھی لکھا۔ لاتعداد لوگوں نے اپنی محبت کے پھول نچھاور کیے۔ اور پھر سربراہِ مملکت نے باوجود اتنی رکاوٹوں اور وقت کی قلّت کے، ایک ادنیٰ سے فن کار کا مان اور عزت بڑھانے کی خاطر بنفسِ نفیس شرکت کر کے ان لمحات کو ہمیشہ ہمیشہ کے لیے یادگار بنا دیا۔ (پی ٹی وی کے معروف نیوز کاسٹر خالد حمید کی آپ بیتی سے اقتباس)",entertainment
128,"""چن وے”  اور اساطیرِ لالی وڈ!",https://urdu.arynews.tv/noor-jehan-punjabi-film/,"""چن وے” کئی دہائیوں قبل ریلیز ہونے والی وہ پنجابی فلم تھی جسے نہ صرف شائقین کی جانب سے زبردست پذیرائی ملی بلکہ کاروباری لحاظ سے اس فلم نے تہلکہ مچا دیا تھا۔ اس وقت لالی وڈ میں‌ یہ تأثر گہرا ہو گیا کہ نور جہاں اس فلم کی ہدایت کار ہیں اور ساتھ ایک افواہ یہ پھیل گئی کہ چن وے کی موسیقی نورجہاں کی ترتیب دی ہوئی ہے۔ فلم کے پوسٹر پر ڈائریکشن کے لیے نور جہاں کا نام تو درج بھی تھا، لیکن جب کئی دہائیوں‌ بعد سینئر صحافی، مشہور براڈ کاسٹر، ہدایت کار اور مصنّف عارف وقار نے ملکۂ ترنم نور جہاں‌ سے انٹرویو کیا تو فلم چن وے سے متعلق ایک بات ضرور صاف ہوگئی۔ عارف وقار لکھتے ہیں: چن وے 24 مارچ 1951 کو لاہور کے ریجنٹ سنیما میں ریلیز ہوئی اور عوام نے عرصہ دراز کے بعد کسی سینما پر لمبی قطاروں اور دھینگا مشتی کی مناظر دیکھے۔ ’جُگنو‘ کے چار برس بعد نور جہاں کی کوئی فلم سامنے آئی تھی اور لوگ اس کی ایک جھلک دیکھنے کے لئے بے قرار تھے۔ چن وے کی سب سے اہم بات یہ تھی کہ اسے خود نور جہاں نے ڈائریکٹ کیا تھا اور اساطیرِ لالی وڈ میں تو یہاں تک کہا جاتا ہے کہ اس کا میوزک بھی نور جہاں نے خود ہی دیا تھا اور فیروز نظامی محض نام کے موسیقار تھے۔ تاہم وفات سے کچھ عرصہ قبل لندن میں اپنے ایک طویل انٹرویو کے دوران نور جہاں نے ان قصّوں کی تردید کرتے ہوئے راقم کو بتایا کہ فیروز نظامی اپنے فن کے ماہر تھے، وہ موسیقی کے تمام اسرار و رموز سے واقف تھے اور چن وے کی ساری دُھنیں ان کے ذاتی کمالِ فن کا نتیجہ تھیں۔",entertainment
129,ہمارے ہاں مزاح کیوں نہیں؟,https://urdu.arynews.tv/urdu-litrature-hassan-askari/,"اس سوال پر زیادہ توجہ صرف نہیں کی گئی ہے۔ بہر حال کبھی کبھی لوگوں کے دل میں یہ خیال ضرور پیدا ہوتا ہے کہ اردو کے جدید ادب میں مزاح کیوں نہیں ہے؟ یعنی خالص مزاح، ورنہ ویسے تو افسانوی ادب کا بیشتر حصّہ طنز پر مشتمل ہے اور طنزیہ نظموں کے علاوہ بہت سی اور نظموں میں بھی طنزیہ عناصر آ جاتے ہیں۔ ادب میں مزاح کی کمی ایسا مسئلہ نہیں جو صرف اردو ادب تک ہی محدود ہو۔ اس کا تعلق بیسویں صدی کے ہر ادب سے ہے بلکہ صنعتی دور کے ادب سے ہے۔ یوں ہونے کو تو مغرب میں مزاحیہ ادب کی تھوڑی بہت تخلیق ہو رہی ہے اور طنز و تضحیک سے لے کر FANTASY تک ہر چیز موجود ہے۔ اگر خالص ادبی حثییت رکھنے والی چیزیں ختم بھی ہو جائیں تو بھی جب تک MUSIC HALL زندہ سلامت ہیں، مغربی تہذیب سے مزاح غائب نہیں ہو سکتا بلکہ اگر کاڈویل کی بات مانیں تو میوزک ہال کی تخلیقات کو پرولتاری آرٹ کہنا پڑے گا، لیکن ان سب باتوں کے باوجود خود مغرب میں چوسر، رابیلے، سروانیٹنراور شیکسپئر کی قسم کا عظیم المرتبت مزاحیہ ادب پیدا نہیں ہو رہا ہے۔ ہاں البتہ جوئس کی کتابوں کے بہت سے حصّے مستثنیٰ کے طور پر پیش کئے جا سکتے ہیں، مگر ان مزاحیہ اور طربیہ حصوں کے پہلو بہ پہلو جوئس کے یہاں حزن بھی بلا کا موجود ہے۔ بہرحال جوئس سے قطع نظر عمومی حیثیت سے ہم یہ کہنے میں حق بجانب ہوں گے کہ بیسویں صدی وہ زمانہ ہی نہیں جہاں طربیہ روح پھلے پھولے۔ ہمارے دور کا انسان ایک بڑی مصیبت میں مبتلا ہے۔ وہ مستقبل کو نہیں بھول سکتا۔ چنانچہ وہ اپنے آپ کو حال کے لمحے میں بھی اس طرح جذب نہیں کر سکتا جس طرح صنعتی دور سے پہلے کا انسان کر سکتا تھا۔ اور پھر مستقبل بھی ایسا کہ جو ہمیشہ خوفناک نہ سہی، مگر اتنا بے شکل ہے کہ دل میں تردد پیدا کر دیتا ہے۔ بیسویں صدی کا انسان اس یقین کے ساتھ نہیں ہنس سکتا کہ کل بھی وہ اسی طرح ہنس سکے گا۔ پہلے آدمی کے لئے حیات بعد ممات کا عقیدہ ایک بہت بڑا سہارا تھا، اس کے ساتھ یہ عقیدہ بھی کہ ایسی طاقت موجود ہے جس کی رضا کے مطابق ہر بات ہوتی ہے۔ یہ طاقت انسان سے بلند تر ہونے کے باوجود بہت سی باتوں میں انسان سے مشابہ تھی۔ یہ طاقت غضب ناک سہی مگر رحیم و کریم تھی۔ کم سے کم انسان کو تھوڑا بہت یہ ضرور معلوم تھا کہ یہ طاقت کن باتوں سے خوش ہوتی ہے اور کن باتوں سے ناراض۔ ان تصورات پر سے اعتقاد اٹھ جانے کے بعد کوشش کی گئی ہے کہ ان کی جانشینی چند معاشیاتی یا عمرانی نظریوں کے سپرد کی جائے، مگر یہ نظریے ابھی تک عوام کے شعور میں جذباتی تجربوں کا درجہ حاصل نہیں کر سکے ہیں۔ چنانچہ اب ان کے پاس اپنی دنیا کو سمجھنے کا کوئی ایسا ذریعہ نہیں رہا جو انہیں مطمئن کر سکے۔ ہر نیا واقعہ اتفاق یا حادثے کی حیثیت رکھتا ہے اور عوام کی ذہنی حالت کچھ حیرانی اور سراسیمگی کی زیادہ ہے۔ چنانچہ اس زمانے میں اگر کوئی مزاح نگار پیدا بھی ہو جائے تو اسے ایسی پبلک نہیں ملے گی جو ہنسنے کے لئے تیار ہو۔ چیٹرٹن کے اندر بڑا مزاح نگار بننے کی کچھ صلاحیت موجود تھی، لیکن ماحول کا جبر دیکھئے، ساری عمر وہ ہنسنے کی ضرورت پر وعظ کہتا رہا، مگر خود نہیں ہنس سکا (یعنی کسی بڑی مزاحیہ تخلیق کی شکل میں) ایک اور وقت ہمارے زمانے کے مزاح نگار کو پیش آتی ہے۔ وہ پورے یقین کے ساتھ یہ نہیں کہہ سکتا کہ اس چیز پر ہنسا جا سکتا ہے اور اس چیز پر نہیں۔ ماحول اتنی تیزی سے بدل رہا ہے کہ کسی چیز کو غور سے دیکھنے کی مہلت ہی نہیں ملتی۔ جو چیز آج طربیہ ہے کل وہ حزنیہ بن جاتی ہے۔ ان کے اس طرح گڈمڈ ہو جانے کا نتیجہ یہ ہوا کہ ہر چیز یا تو ہولناک نظر آنے لگی ہے یا مضحکہ خیز۔ لیکن جب ہر چیز مضحکہ خیز ہو گئی تو اس کے یہ معنیٰ ہوں گے کہ آپ کسی چیز پر بھی ہنس نہیں سکتے۔ سوچئے کہ آپ ALICE IN WONDERLAND والی دنیا میں پہنچ جائیں تو آپ کے دماغ کی کیا حالت ہوگی؟ ہنسی کے لئے تضاد اور تقابل کا وجود لازمی ہے۔ تضاد کے بغیر چیزوں کی معنویت غائب ہونے لگتی ہے۔ جب ساری چیزیں ایک سی بے معنی ہوگئیں تو ہنسی کی گنجائش کہاں رہی؟ ہمارے زمانے میں کوئی STANDARD OF FORMALITY ہی باقی نہیں رہتا ہے، حالانکہ مزاح کے لئے یہ چیز بنیادی طور پر ضروری ہے۔ غیر معمولی باتیں اتنی عام ہوگئی ہیں کہ ہم انہیں روزمرّہ کی چیزیں سمجھ کر قبول کرنے لگے ہیں۔ ممکن ہے کہ یہ سب باتیں ہمارے اندر رنج و غم بلکہ وحشت اور دیوانگی تک پیدا کرتی ہوں۔ لیکن جب تک ہم انہیں معمول سے ہٹتی ہوئی باتیں نہ سمجھیں ہم ان پر ہنس نہیں سکتے۔ کچھ ہماری دنیا میں نظریہ بازی کا شوق بھی بہت بڑھ گیا ہے اور واقعی ہمارے زمانے کے واقعات ہیں بھی بہت اہم۔ ساری انسانیت کا مستقبل بلکہ انسانیت کی زندگی تک ان کے رجحانات پر منحصر ہے۔ چنانچہ ہر چیز ایک مسئلہ بن گئی ہے اور ایسا مسئلہ کہ جس سے لطف لینے کا وقت بالکل نہیں ہے بلکہ جسے جلدی سے جلدی سمجھنا ہے اور کوئی حل تلاش کرنا ہے۔ ہر چیز اتنی سنجیدہ ہو گئی ہے کہ بے پروائی سے اس پر ہنستے ہوئے ڈر لگتا ہے۔ ہاں جب ہم کسی چیز کا حل نہیں تلاش کر سکتے تو شکست، مایوسی اور جھنجھلاہٹ کی وجہ سے ایک زہر خند ضرور ہمارے ہونٹوں تک آ جاتا ہے۔ چنانچہ بیسویں صدی کے ادب میں اذیت پرستانہ طنز کی بڑی فراوانی ہے۔ اور بہت سی چیزوں کی طرح اس بحرانی دور میں ادب اور ادیب بھی بڑی غیر ضروری اور بے کار سی چیزیں معلوم ہونے لگے ہیں۔ یہاں تک کہ ادیب کو بھی شدت سے یہ احساس ہوگیا ہے کہ سماج اب اس کی ضرورت نہیں سمجھتی، یا اسے سامانِ تعیش میں گنا جاتا ہے جس کا بوجھ اب سماج نہیں اٹھا سکتی۔ اس کا نتیجہ یہ ہوا ہے کہ چند ادیب سماج سے بے نیاز ہونے کی کوشش کرنے لگے۔ لیکن ہر آدمی میں تو اتنا بل بوتا نہیں ہو سکتا۔ چنانچہ ادیبوں کے ایک بہت بڑے طبقے نے سماج پر اپنی اہمیت واضح کرنے اور اپنا کھویا ہوا وقار پا لینے کی کوشش کی ہے۔ وہ سماج کو یہ دکھانا چاہتے ہیں کہ ہم بھی ذمہ دار آدمی ہیں، ہم بھی نظریے بنا سکتے ہیں، ہمارے پاس بھی مسائل کے حل موجود ہیں، ہمارا بھی مقصد ایک ہے۔ ادیب اس بات سے بہت ڈرتے ہیں کہ کہیں انہیں غیر ذمہ دار یا غیرسنجیدہ نہ سمجھ لیا جائے، لہٰذا وہ کوشش کر کر کے اپنے چہرے پر شکنیں ڈالتے ہیں، خود اپنے آپ کو زبردستی یقین دلانا چاہتے ہیں کہ ہم بڑے سنجیدہ اور ذمہ دار آدمی ہیں، حالانکہ زندگی سے لطف لینا خود ایک بڑ ی ذمہ داری ہے۔ اس طرح یہ ادیب اپنے اندر ہنسی کا گلا خود دبائے رکھتے ہیں۔ یہ ایسی باتیں تھیں جو صرف ہندوستان ہی میں نہیں بلکہ ساری دنیا میں مزاحیہ ادب کی تخلیق کو روک رہی ہیں۔ لیکن اردو کے نئے ادب میں مزاح کی کمی کے علاوہ ایک اور بھی سبب ہے۔ اردو کے ادیبوں کا سرمایہ بس لے دے کے ادیب بننے کی خواہش ہے۔ ان کی جڑیں نہ تو ادب میں مضبوط ہیں نہ زندگی میں۔ جس زندگی نے انہیں پیدا کیا ہے اس سے نہ تو انہیں واقفیت ہے نہ اس سے محبت۔ یوں حب الوطنی کا اظہار اور چیز ہے، لیکن جس طرح ہم سرشار اور نذیر احمد کے متعلق کہہ سکتے ہیں کہ وہ اپنے ماحول میں ڈوبے ہوئے تھے اور اپنی دنیا سے محبت کرتے تھے، اس طرح کے جملے ہم نئے ادیبوں کے متعلق استعمال نہیں کرسکتے۔ عصمت چغتائی اس بات سے بہت حد تک مستثنی ہیں۔ ذاتی خواہشات کے میدان کو چھوڑ کر اردو کے اکثر و بیشتر نئے ادیبوں کو زندگی سے کچھ یوں ہی سا علاقہ ہے۔ غریبوں سے ہمدری کے تمام اعلانوں کے باوجود زندگی سے ناواقف ہیں۔ میرا مطلب ذہنی علم سے نہیں بلکہ اعصابی ادراک سے ہے۔ اگر میرا یہ الزام کچھ غیرمتوازن معلوم ہوتا تو امتحان بھی کچھ مشکل نہیں۔ اردو کے سارے نئے ادب میں سے صرف ایک افسانہ ایسا نکال کر دکھا دیجیے جس میں ہندوستان کی زندگی اور ہندوستان کی روح اپنی پوری شدت کے ساتھ نظر آتی ہو۔ ایک ایسا افسانہ جسے پڑھ کر کوئی غیر ملکی آدمی یہ کہہ سکے کہ ہاں، اس افسانے میں ہندوستان سما گیا ہے۔ میں یہ نہیں کہتا کہ میں صرف PICK PAPERS جیسی چیز سے مطمئن ہوں گا۔ یہاں تو اسکاٹ کے THE TWO DROVERS کے مقابلے کا افسانہ ملنا مشکل ہے۔ اردو کے ادیبوں کی دوسری کمزوری یہ ہے کہ انہیں اپنی زبان ہی نہیں آتی۔ ہمارے ادیبوں نے عوام کو بولتے ہوئے نہیں سنا، ان کے افسانوں میں زندہ زبان اور زندہ انسانوں کا لب و لہجہ نہیں ملتا۔ ایسی صورت میں مزاح کی تخلیق ممکن ہی نہیں۔ ادب کی اور اصناف کی بہ نسبت مزاح کہیں زیادہ سماجی چیز ہے۔ جب تک مزاح دوسروں کے اندر آواز بازگشت پیدا نہیں کرتا، کامیاب ہو ہی نہیں سکتا۔ اور یہ آواز بازگشت اس وقت تک پیدا نہیں ہوتی جب تک زبان پر قدرت حاصل نہ ہو۔ لوگوں کو رلانے کے لئے اتنے فن کی ضرورت نہیں جتنی ہنسانے کے لئے ہے۔ ہمارے لکھنے والوں کو ایک طرف تو اردو نہیں آتی، دوسری طرف زیادہ تعداد ایسے ادیبوں کی ہے جنہیں صرف اتنی انگریزی آتی ہے کہ عبارت کا مفہوم سمجھ لیں۔ جب وہ کسی انگریزی مصنف سے اثر پذیر ہوتے ہیں تو وہ اس اثر کا تجزیہ نہیں کر سکتے۔ لہٰذا موٹی موٹی باتوں کی نقل تو وہ خیر بری بھلی کر لیتے ہیں مگر اصلی چیز ان کی گرفت میں نہیں آتی۔ بہرحال اور جتنی رکاوٹیں ہیں وہ دور بھی ہو جائیں تب بھی اردو میں مزاحیہ ادب کا مستقبل کچھ زیادہ تابناک نہیں بن سکتا، جب تک کہ اردو کے ادیب اردو سیکھنے کی کوشش نہ کریں۔ (اردو کے ممتاز نقاد، مترجم اور افسانہ نگار محمد حسن عسکری کی ایک فکرانگیز تحریر)",entertainment
130,پروفیسر ڈاکٹر طحہٰ حسین: ایک نابینا کی کتھا!,https://urdu.arynews.tv/taha-hussein-arab-world/,"پروفیسر ڈاکٹر طحہٰ حسین (۱۸۸۹ء۔ ۱۹۷۳ء) دنیائے عرب کی ایک ایسی عظیم شخصیت کا نام ہے جس کی تمام زندگی حصول علم، فروغ علم اور ترسیل علم سے عبارت ہے۔ مصر کے اس مرد آہن نے تعلیم کے میدان میں ایسے کار ہائے نمایاں انجام دیے جنہیں تاریخ میں ہمیشہ ہمیشہ کے لیے سنہرے حروف سے لکھا جا چکا ہے۔ وہ رہتی دنیا تک ایک مثال اور ایک نمونہ کے طور پر یاد رکھے جائیں گے۔ بصارت سے محروم ہوتے ہوئے علم و تحقیق کی انتہا کو پہنچے، تحصیل علم کے لیے آپ کی جد و جہد اور اس راہ میں حائل مسائل و مشکلات کو برداشت کرنا قابل ستائش ہے۔ ڈاکٹر طحہٰ حسین مصر کے ایک چھوٹے سے شہر میں ۱۸۸۹ء کو پیدا ہوئے۔ یہ اپنے تیرہ (۱۳) بھائیوں میں ساتویں اور گیارہ بہنوں میں پانچویں نمبر پر تھے۔ آپ نے اپنی بصارتی محرومی کا واقعہ کچھ اس طرح بیان کیا کہ ’’ دیہاتی اور شہری عورتوں کا فلسفہ مہمل ہوتا ہے۔ وہ مختلف قسم کے ٹوٹکوں‘ جھاڑ بھونک اور تعویذ گنڈوں پر بھروسہ رکھتی ہیں، مریض کی مناسب اور بر وقت دیکھ بھال ان کے نزدیک ثانوی ہوتی ہے۔ ‘‘ ڈاکٹر طحہٰ حسین لکھتے ہیں کہ ’’میری آنکھیں دکھنے لگیں‘‘ اس وقت عمر کوئی تین برس تھی، چند دن تو یونہی چھوڑ دیا گیا اس کے بعد ایک نائی کو بلایا گیا اور اس نے ایسا علاج کیا کہ آنکھیں جاتی رہیں۔‘‘ کلام مجید حفظ کرنے اور ابتدائی مذہبی تعلیم کے حصول کے بعد آپ نے اعلیٰ تعلیم بھی مصر ہی میں حاصل کی۔ آپ ابتدا ہی سے آزاد خیال اور ہر بات کو عقل کی کسوٹی پر پرکھنے کے قائل تھے، چنانچہ ابتدائی مذہبی تعلیم کے دوران آپ کو دینی مدارس کے روایتی استادوں سے نفرت سی ہو گئی تھی۔ آپ نے اپنی سوانح عمری میں ان اسباب کا بہت تفصیل سے ذکر کیا ہے اور متعدد واقعات ان استادوں کی کم علمی، فرقہ پرستی، محدود نظری اور قناعت علمی کے بارے میں تحریر کیے ہیں۔ آپ جامعۃ الازہر بھی جاتے رہے، ساتھ ہی شام کے اوقات میں جدید تعلیم کے ادارے یعنی کالج بھی جانے لگے جہاں سے وہ علوم جدیدہ کی طرف مائل ہوئے، اس نتیجے پر پہنچے کہ علم چند کتابوں تک محدود نہیں۔ جامعہ الا زہر سے فارغ ہو جانے کے بعد جہاں پر آپ کو کچھ اختلاف بھی ہوا جس کا آپ نے برملا اظہار بھی کیا، آپ مصری یونیورسٹی سے منسلک ہو گئے جہاں سے آپ نے ۱۹۱۴ء میں پی ایچ ڈی کی ڈگری حاصل کی۔ شورش کاشمیری نے لکھا ہے کہ ’آپ پہلے طالب علم تھے جنہوں نے گیارہویں صدی کے شاعر ابو العلا پر مقالہ تحریر کر کے یونیورسٹی سے ڈگری کے حصول کا اعزاز حاصل کیا۔‘ ڈاکٹریٹ کر لینے کے باوجود ڈاکٹر طحہٰ حسین میں مزید علم حاصل کرنے کی جستجو بر قرار رہی۔ آپ فرانس کی یونیورسٹی سے منسلک ہو گئے اور ۱۹۱۸ء میں مزید ڈاکٹریٹ کی ڈگری حاصل کی۔ گویا آپ ڈبل پی ایچ ڈی ہو گئے۔ علم کی ان اعلیٰ ترین اسناد کے حصول میں آپ کی بصارت سے محرومی آپ کے آڑے نہ آئی جو اس بات کا واضح ثبوت ہے کہ اگر انسان کسی مقصد کے حصول میں سچائی اور لگن کے ساتھ مصروف عمل ہو جائے تو کوئی مشکل، کسی بھی قسم کی رکاوٹ اس کا راستہ نہیں روک سکتی۔ فرانس میں اپنے قیام اور مشکلات کا ذکر ڈاکٹر طحہٰ حسین نے اپنی ایک کتاب میں ان الفاظ میں کیا کہ ’’مجھے اپنی خصلتوں میں صبر و اولاالعزمی کی فرانس میں جس قدر شدید ضرورت محسوس ہوئی اپنی زندگی میں کبھی نہیں ہوئی تھی۔ مجھے وہاں اپنے گرد و پیش کی ہر چیز اور انسان نیا معلوم ہوتا تھا۔ اسی طرح وہاں کی ہر چیز اور ہر شخص نے مجھے اجنبی سمجھا لیکن صبر اور غیر متزلزل قوتِ برداشت ہی وہ خصلتیں ہیں جنہوں نے مجھے، لوگوں اور چیزوں کو موقع دیا کہ وہ مجھے سمجھیں اور انہیں خصلتوں کی مدد سے میں فرانس میں باوجود ابتدائی مشکلات و مصائب کے زندہ رہا اور بالآخر پہلے دو سالوں کے بعد وہاں کی زندگی میں آسانیاں پیدا ہونے لگیں۔‘ فرانس میں قیام کے دوران ڈاکٹر طحہٰ حسین کی ملاقات ایک فرانسیسی خاتون سیوزانی برسیو سے ہوئی جو طبیعتاً نرم دل، ہمدرد اور تعلیم یافتہ تھی۔ رفتہ رفتہ وہ ڈاکٹر طحہٰ کے نزدیک آ گئی اور انہوں نے سیوزانی برسیو سے شادی کر لی۔ فرانس سے واپسی پر برسیو ڈاکٹر طحہٰ کے ہمراہ مصر آ گئی اور بقیہ زندگی ڈاکٹر صاحب کے ساتھ گزار دی۔ زندگی کے سفر میں سیوزانی برسیو کو دیگر مصروفیات کے علاوہ ایسے کام بھی اضافی کرنا پڑے مثلاً ڈاکٹر صاحب کو اخبارات، رسائل اور کتب پڑھ کر سنانا، ان سے ایڈوائس لینا، تقاریر تحریر کرنا وغیرہ۔ ڈاکٹر طحہٰ حسین کی شخصیت ان کے بعض نظریات اور خیالات کے باعث سخت تنقید کا نشانہ بنی، وہ ایک جانب تو عربی زبان کے بڑے اور ممتاز ادیب کی حیثیت رکھتے تھے دوسری جانب ان پر ناقدین نے سخت تنقید بھی کی اور ان کے خلاف مصر میں بہت سی کتابیں اور بے شمار تنقیدی مضامین تحریر کیے گئے، خاص طور پر جامعۃ الازہر کے علماء نے انہیں سخت تنقید کا نشانہ بنایا۔ ڈاکٹر طحہٰ کی بعض اختلافی باتیں بہت زیادہ بلکہ خطرناک حد تک سامنے آئیں۔ ڈاکٹر طحہٰ حسین کی تمام زندگی جد و جہد سے عبارت ہے، بصارت سے محروم ہوتے ہوئے آپ نے حصول تعلیم میں بلندیوں کو چھوا، عملی زندگی میں قدم رکھا تو مصائب و مشکلات کو برداشت کرنا اپنی زندگی کا مقصد بنا لیا حتیٰ کہ اپنے مقصد میں کامیابی حاصل کی، تصنیف و تالیفات کے میدان میں ڈاکٹر طحہٰ حسین نے نمایاں خدمات انجام دیں، بے شمار مضامین و خطبات کے علاوہ آپ نے چالیس سے زیادہ کتب تخلیق کیں۔ آپ کی زندگی ہمارے لیے مشعل راہ ہے۔ ۱۹۷۳ میں عرب دنیا کا یہ عظیم انسان ہمیشہ ہمیشہ کے لیے اس دنیائے فانی سے کوچ کر گیا۔ (از قلم رئیس احمد صمدانی، شائع شدہ مجلہ افق)",entertainment
131,اسلامی عہد میں‌ کتب کے مصوّر نسخے,https://urdu.arynews.tv/book-art-printing/,"ادب و قصص کی کتب کی تصاویر کا سلسلہ یوں تو ابتدائی اسلامی عہد میں شروع ہوگیا تھا مگر ان کے قدیم ترین نسخے، جو ہمیں ملتے ہیں وہ زیادہ تر چھٹی اور ساتویں صدی ہجری کے ہیں۔ اتفاق سے قابوس نامہ کا مصوّر نسخہ امریکہ میں ایک پرانی اشیا کے تاجر کے ذریعہ حال ہی ملا ہے، جسے راقم نے بھی دیکھا ہے۔ دراصل قابوس بن دشمگیر نے دسویں صدی عیسوی میں اسے بطور پند و نصائح لکھا تھا مگر مصور نسخے کے متعلق مختلف آرا ہیں کہ آیا یہ مصوّر نسخہ صحیح ہے یا جعلی ہے۔ اگرچہ ابھی تک زیادہ قیاس یہی ہے کہ یہ جعلی ہے۔ بہرحال یہ نسخہ ۴۱۳ھ  کا لکھا ہوا ہے اور اس کی رنگین تصویریں قابل مطالعہ ہیں۔ میرے نزدیک یہ نسخہ ضرور مشکوک ہے۔ بغداد میں عہد دولتِ عباسیہ میں علوم و فنون کو بہت فروغ ہوا تھا۔ یہاں الف لیلہ اور کلیلہ و دمنہ جیسے علمی اور ادبی شہ پارے بھی مصوّر کیے گئے تھے جو اس عہد کی یادگار سمجھے جاتے ہیں۔ البتہ کلیلہ و دمنہ کے مصوّر نسخے اب نہیں ملتے ہیں۔ خدیویہہ کتب خانۂ مصر میں عربی کی مشہور کتاب آغانی کا مصوّر نسخہ بھی موجود ہے، جس کے جمالیاتی حسن سے عربوں کی ثقافت اور فن کا عروج نظر آتا ہے۔ حسنِ اتفاق سے میونخ جرمنی کی نمائش ۱۹۱۴ء میں چند اوراق الف لیلیٰ کے بھی رکھے گئے تھے، جن میں اس گھڑی کا نقشہ تھا جسے ہارون رشید نے چارلس پنجم کو تحفتاً ارسال کیا تھا۔ اوراق میں اس زمانے کے بازاروں کے مناظر اور بعض علم موسیقی سے متعلق بہت اہم یادداشتیں تھیں۔ چونکہ عام طور پر کلیلہ و دمنہ کو ہندی الاصل کتاب ہتھوپدیش کا چربہ شمار کیا جاتا ہے، جو عبداللہ بن مقفع کی کاوش کا نتیجہ ہے۔ اسے مصور کرنے کی طرف بہت توجہ کی گئی تھی۔ اس کا ایک نسخہ نمائش ۱۹۱۴ء میں پیرس میں آیا تھا۔ جو ۶۳۲ھ کا لکھا ہوا تھا جس میں یہی تصاویر بھی تھیں۔ مگر ان کے مطالعہ سے معلوم ہوا کہ یہ زیادہ عراقی دبستانِ مصوری سے تعلق رکھتی تھیں۔ ایک اور مصور نسخہ پیرس میں ۷۳۳ھ کا لکھا ہوا معلوم ہوتا تھا، جو بغداد میں لکھا گیا تھا مگر اسی عہد میں مقاماتِ حریری کے مصوّر نسخے تیار ہوئے کیونکہ مدارسِ اسلامیہ میں یہ کتابیں باقاعدہ پڑھاتی جاتی تھیں اور اس طرح قدرے سریعُ الفہم تصور کی جاتی تھیں۔ انسان ان کتابوں میں جمالیاتی صورت سے بھی خوب حظ اٹھا سکتا تھا۔ چنانچہ ان کتب کے کافی مصوّر نسخے یورپ کے کتب خانوں مثلاً برٹش میوزم لنڈن، کتب خانہ ملّی پیرس اور وائنا میں موجود ہیں جنہیں راقم نے بھی دیکھا ہے۔ پیرس کا نسخہ بھی امین محمود الوسطی نے مصوّر لکھ کر ۶۳۴ھ میں تیار کیا تھا مگر لنڈن کا نسخہ جو ۷۲۳ھ کا لکھا ہوا ہے اسے ابوالفضل بن ابی اسحاق نے مصوّر کیا ہے۔ یہ تینوں نسخے خالصتاً عراقی دبستانِ مصوری سے تعلق رکھتے ہیں۔ ان پر کسی قسم کا چینی یا ایرانی اثر نہیں ہے۔ اسی طرح مصوّر نسخہ مجمع التواریخ رشید الدین کا اڈنبرا یونیورسٹی کتب خانے میں ہے، جو ۷۵۵ھ کا لکھا ہوا ہے، اس میں کافی تصاویر ہیں مگر اسی تاریخ کے مصوّر نسخے جن کو کسی قدر اس نسخہ کا حصہ تصور کرنا چاہیے، ہند میں کتب خانۂ بنگال ایشیاٹک سوسائٹی اور رام پور کے کتب خانے میں ہیں، جن کو راقم نے بھی دیکھا ہے۔ ان میں واضح طور پر وسط ایشیائی ماحول ہے۔ اسی لیے ہم ان کی مصوری کو وسطِ ایشیائی دبستان کی مصوری کے نام سے تعبیر کرتے ہیں اور ان تصاویر پر کسی قدر چینی مصوری کے اثرات بھی ہیں۔ وسطِ ایشیاء میں فردوسی کے شاہنامہ نے اسلامی مصوری میں ایک نیا رزمیہ رنگ پیدا کر دیا تھا، اس کو مصوروں نے ہر دور میں مصور کیا ہے۔ یہ کتاب جو سلطان محمود غزنوی کے عہد کا ایک زرین علمی کارنامہ ہے، مصوروں کے لیے جولانئ طبع کا مرکز رہا ہے۔ اس کی وجہ یہ ہے کہ مصوروں کو اس میں وہ واقعات ملے جس کے لیے مصور سہارا تلاش کرتا ہے کہ مصور کرنے میں سہولت ہو۔ اس میں بنے بنائے موضوعات ملتے ہیں۔ دوسرے یہ ایرانی ثقافت کا ایک بہترین نمونہ ہے یعنی ایرانی قوم کی یہ مصور تاریخ ہے۔ یہ ماننا پڑے گا کہ مصوری کے معیار کے ساتھ ساتھ ہمارا جمالیاتی نقطۂ نگاہ بھی اسی طرح ترقی کرتا رہا۔ چنانچہ آٹھویں صدی ہجری کے اخیر میں، فنون میں کافی ترقی ہوچکی تھی اور خاص کر ایرانی مصوری میں شاہنامۂ فردوسی کے علاوہ دوسرے مستند شعرا کے کلام کو مصور کرنے کی طرف بھی مصوروں نے توجہ کی، جس میں نظامی کی کلیات، خواجہ کرمانی وغیرہ خاص طور پر قابلِ ذکر ہیں، جن کو ایرانی مصوروں نے مصور کر کے جمالیاتی اعتبار سے دنیا میں مسلمانوں کا ایک خاص امتیاز قائم کر دیا۔ (ممتاز پاکستانی مصوّر عبدالرحمٰن چغتائی کے مضمون سے اقتباسات)",entertainment
132,فلم بنانا کھیل نہیں!,https://urdu.arynews.tv/social-issues-in-films-india/,"فلم یوں تو کھیل ہے، لیکن اس کا بنانا کھیل نہیں۔ ارادے اور روپ ریکھا سے لے کر فلم بنانے تک بیچ میں بیسیوں، سیکڑوں ایسی رکاوٹیں آتی ہیں کہ بڑے دل گردے والا آدمی بھی دم توڑ سکتا ہے۔ سوشل فلم باقی دوسری فلموں سے الگ نہیں، لیکن زیادہ مشکل اس لیے ہے کہ سماج مختلف قسم کا ہے۔ کئی مذہب، نسل، صوبے، بولیاں ٹھولیاں ہیں۔ جمہوری نظام نے انفرادی طور سے سب کو بنیادی حقوق دے رکھے ہیں اور مجموعی طور پر برابری کے حقوق۔ کہنے کا مطلب یہ نہیں کہ میں ان حقوق کے خلاف ہوں، لیکن ایک بات ضرور ہے کہ انفرادی اور اجتماعی طور سے ابھی میرے بھائیوں کو ان حقوق کا استعمال کرنا نہیں آتا۔ مجھے یاد ہے، جب میں نے فلم ’مرزا غالب‘ لکھی تو اوّل اور آخر ہمارے سامنے مقصد یہ تھا کہ دیش کے کونے کونے میں مرزا غالب کا کلام گونجے۔ لوگ ان کے خیالات اور ان کی شاعری کی عظمت سے روشناس ہوں۔ کہانی تو ایک بہانہ ہوتی ہے، جس کی مدد سے آپ اس عہد کے سماج کی پرچھائیاں قلم بند کرتے ہیں۔ چنانچہ بہادر شاہ ظفر کہتے ہیں، ’’آواز اٹھی اور نہ آنسو بہے۔ شہنشاہ ہند کی حکومت جمنا کے کنارے تک رہ گئی۔‘‘ مغل عہد ختم ہو رہا تھا اور برٹش سامراجیت دھیرے دھیرے اپنے پنجے پھیلا رہی تھی۔ کتنے افسوس کی بات ہے کہ مرزا صاحب جب جیل سے رہا ہو کر اپنی محبوبہ کے یہاں آتے ہیں اور دروازہ کھٹکھٹاتے ہیں تو کوئی جواب نہیں آتا۔ اس وقت وہ ایک سادہ مگر دکھ بھرے جملے میں اس عہد کا پورا نقشہ کھینچ دیتے ہیں، ’’ارے کہاں ہو دلّی والو۔۔۔؟ دن دہاڑے ہی سو گئے؟‘‘ اس پر بھی کچھ لوگوں کو سوجھی کہ مرزا صاحب کی عشقیہ زندگی کیوں پیش کی گئی؟ جیسے وہ انسان نہیں تھے، ان کے دل نہیں تھا۔ وہ کتنے دل والے تھے، ان کے خطوط پڑھ کر پتا چلتا ہے۔ تاریخی فلموں کا ذکر محض تذکرہ ہے، کیونکہ حقیقت میں وہ کسی نہ کسی طرح سماجک پہلو لیے ہوئے ہیں۔ مگر اس کا کیا کیا جائے کہ اس کے ساتھ کسی نہ کسی مقصد کا اشارہ ہوتا ہے۔ مثال کے طور پر مہاراج رنجیت سنگھ کے بارے میں فلم بنانا آسان نہیں ہے۔ حقیقت سے متعلق دو مؤرخوں کی رائے آپس میں نہیں ملے گی۔ پھر وہ مقصد ان کی زندگی کے انفرادی پہلو کو فلم کے پردے پر نہیں لانے دے گا۔ آپ کو کئی اداروں سے کلیرنس حاصل کرنا ہوگا اور جب وہ حاصل ہوگا تو اسکرپٹ کی شکل بالکل بدل چکی ہوگی، جس میں آپ اپنا چہرہ پہچان ہی نہیں پائیں گے۔ کچھ اس قسم کی باتیں ہو جائیں گی۔ آپ بہت اچھے ہیں، میں بھی بہت اچھا ہوں۔ تندرستی ہزار نعمت ہے، وغیرہ وغیرہ اور اگر آپ ان کے شکوک کے خلاف جائیں گے تو مورچے لگیں گے، آپ کی زندگی خطرے میں پڑ جائے گی اور آپ گھر کے باہر نہیں نکل سکیں گے۔ آپ زیبُ النساء کے بارے میں فلم نہ ہی بنائیں تو اچھا ہے، کیونکہ وہ اورنگ زیب کی بیٹی تھی اور اس لیے سیزر کی بیوی کی طرح تمام شکوک اور شبہوں سے اوپر۔ عاقل خان گورنر ملتان سے ان کی محبت کو نہ صرف مشکوک سمجھا جائے گا، بلکہ اس کی صحت، میرا مطلب ہے، قصے کی صحّت کو بیہودہ قرار دیا جائے گا۔ آپ دور کیوں جاتے ہیں، حال ہی میں ستیہ جیت رے نے، جنہیں دنیا ایک بڑے ڈائریکٹر کی حیثیت سے مانتی ہے، ایک فلم بنائی جس میں ایک نرس دکھائی گئی جو اپنے گھر کے حالات سے مجبور ہو کر رات کو دھندا کرتی ہے۔ اب وہ ایک انفرادی بات تھی جس کا اجتماعی طور پر نرس پیشہ عورتوں سے کوئی تعلق نہیں تھا۔ پر اس پر بھی ہنگامہ برپا ہو گیا۔ نرسوں نے آندولن چلایا اور شری رائے کو ان سے معافی مانگنی پڑی۔ میں پوچھتا ہوں کیا یہ عجیب بات نہیں کہ ایک طرف لوگ مرزا غالب، اور ’سنسکار‘ جیسی فلموں کے خلاف مظاہرے کرتے ہیں اور دوسری طرف بھارت سرکار انہیں سال کی بہترین فلم قرار دیتی ہے۔ اس کے بنانے والے کو راشٹر پتی اپنے ہاتھوں سے سورن پدک اور مان پتر پیش کرتے ہیں۔ ساماجک فلم اپنے یہاں بنانے میں اپنے یہاں دیش کے حالات بہت آڑے آتے ہیں۔ مختلف گروہ، قومیں اور مقصد تو ایک طرف، خود سرکار بھی اس گناہ سے بری نہیں۔ مثال کے طور پر سرکار کی پالیسی اہنسا ہے۔ لیکن اس کو کیا کیجیے گا کہ کئی ہنسا استعمال کرنے والوں کو ہم نے اپنا رہنما مانا ہے، ان کے سامنے سر جھکایا ہے اور اس کے سہرے گائے ہیں۔ میں شہید بھگت سنگھ کی مثال آپ کے سامنے رکھتا ہوں۔ شہید بھگت سنگھ اوّل اور آخر کرانتی کاری تھے، وہ من سے سوشلسٹ تھے اور ان کا نظریہ تھا کہ طاقت کے استعمال کے بنا برٹش سامراجیہ کا تختہ الٹنا ممکن نہیں ہے۔ اب آپ ان کے بارے میں فلم بنائیں تو دوسری طرف ان کے اسمبلی میں بم پھینکنے کے واقعے کو یا تو چھوڑ دینا ہوگا اور یا پھر اس کا بیان یوں کرنا ہوگا کہ وہ صرف سامراجیہ کو چونکانا چاہتے تھے۔ تبھی ایک اندرونی تضاد پیدا ہو جائے گا۔ کیا لاہور میں سپرنٹنڈنٹ پولیس سانڈرس کی ہتیا بھی انہوں نے انگریزوں کو چونکانے کے لیے کی تھی؟ اگر آپ ان واقعات کو ایسے ہی دکھائیں گے جیسے کہ وہ واقع ہوئے تو آپ حملوں کا نشانہ بنیں گے، کیونکہ ملک میں کئی ایسے گروہ ہیں جو گولی بندوق میں یقین رکھتے ہیں اور سرکار کی پالیسی ایسی ہے کہ وہ دھماکہ بھی برداشت نہیں کر سکتی۔ ورنہ ان کروڑوں نوجوانوں کا کیا ہوگا جو دن رات یونیورسٹی کیمپس میں اودھم مچاتے رہتے ہیں۔ سوشل فلم بناتے وقت ہم ہر ہر قدم پر ایسے بیسیوں خطروں سے دوچار ہوتے ہیں۔ آپ قومی ایکتا پر فلم بنا رہے ہوں تو آپ میں ہمت نہیں ہوگی کہ رانچی، بھیونڈی اور مالیگاؤں کے واقعات کو ان کی صحیح صورت میں پیش کر سکیں، کیونکہ ان میں ایک مذہب یا قوم کے لوگوں نے دوسرے پر وحشیانہ ظلم ڈھائے تھے۔ آپ ہندو مسلم فساد دکھاتے ہیں تو آپ کے لیے ضروری ہے کہ جہاں دو ہندو مرے ہوں وہاں دو مسلمان مار کے دکھائیں۔ اس پر بھی نہ ہندوؤں کی تسلی ہوگی نہ مسلمانوں کی۔ دونوں آپ سے ناخوش، دونوں ناراض اور اس پر آپ کو سینسر سرٹیفکیٹ لینے میں تکلیف ہوگی۔ نوجوانوں کے بارے میں فلم بنائیے تو صرف یہیں تک پہنچیے کہ بڑوں کا عشق، عشق تھا اور چھوٹوں کی محبت بدنامی اور بدکاری۔ اُسے ’اُچت‘ مت لکھیے کہ شری مدبھا گوت سے لے کر اب تک استری اور پرشوں کے بیچ کیا کیا گردانیں ہوئیں۔ صرف اتنا ہی کافی ہے کہ چند مصیبتوں میں پڑے بڑوں کے پاس کوئی وقت نہیں ہے۔ وہ انہیں سیاسی اور رہنما نہیں سمجھتے اور اگر سمجھتے ہیں تو اپنے ہی الٹے معنی پہناتے ہیں۔ سوشل فلم بنانے والے کی حیثیت اس عورت کی طرح ہے جو غرارہ پہنے ہوئے کسی پارٹی میں گئی اور جب لوٹی تو برسات ہو چکی تھی اور گھر کے سامنے پانی ہی پانی تھا۔ اس کے مرد نے سر والٹر ریلے کی طرح راستے میں اینٹیں اور سلیں رکھ دیں اور وہ غرارے کو سنبھالتی ہوئی چلی۔ لیکن اسے کیا معلوم تھا کہ ایک اینٹ ٹیڑھی رکھی ہوئی ہے۔ وہ دھپ سے پانی میں گری۔۔۔ غرارے سمیت! ساودھانی اُسے لے ڈوبی۔ نا بابا۔ ساماجک فلم بنانے میں بڑی جوکھم ہے۔ چاروں طرف سے آپ ننگے ہیں۔ یہی نہیں بلکہ بدن پر کھال بھی نہیں اور نمک کی کان سے گزرنا پڑ رہا ہے۔ فلمیں ساماجک اور دوسری کن حالات میں بنتی ہیں، اس کا آپ کو اندازہ نہیں۔ نام کی ہمیں پوری آزادی ہے مگر اس کے بعد جو مراحل پیش آتے ہیں، اس عالم میں مجاز کا شعر یاد آ جاتا ہے، حدیں وہ کھینچ رکھی ہیں حرم کے پاسبانوں نےکہ بن مجرم بنے پیغام بھی پہنچا نہیں سکتا (اردو کے ممتاز ترین افسانہ نگار اور فلمی مکالمہ نویس راجندر سنگھ بیدی کے ایک مضمون سے اقتباسات)",entertainment
133,"ڈاکٹر مقصود زاہدی: ایک بے داغ، دل آویز شخصیت",https://urdu.arynews.tv/writer-maqsood-zahidi/,"کچھ دوست اتنے پیارے ہوتے ہیں کہ ان کے متعلق کچھ لکھنا چاہو تو سوائے قصیدے کے اور کچھ بھی نہیں لکھا جا سکتا۔ گہری دوستی، انتہائی قربت، شب و روز کی بے تکلف صحبتوں، ذہنی رشتوں اور نظریاتی ہم آہنگی کے باوجود برسوں کی ہم سفری میں بھی ان کی کوئی ایسی چوری ہم پکڑ نہیں سکتے جس پر جی کھول کر قہقہہ لگانے کا موقع میسر آئے۔ کوئی ایسی گمراہی نظر نہیں آتی جو ان کے لئے توشۂ آخرت ثابت ہو۔ ڈاکٹر مقصود زاہدی ایک ایسی ہی بے داغ دل آویز شخصیت ہے۔ وہ کوئی ایسا گہرا آدمی بھی نہیں جس کے اندر تہ خانوں میں اپنے معاشقوں اور آوارگیوں کو پالنے کے لچھن ہوں اور ان تہ خانوں کے چور دروازوں تک رسائی جوئے شیر لانے سے کم نہ ہو۔ وہ تو پیٹ کا اتنا ہلکا ہے کہ پہلی ملاقات ہی میں آپ کو اپنے دوستوں، ملاقاتیوں، یہاں تک کہ اپنے مریضوں کو بوالعجبیاں تک سنا ڈالے گا۔ سچ تو یہ ہے کہ وہ اپنی سیاسی زندگی کے بعض ممنوع ابواب کے علاوہ اور کوئی بات بھی کسی سے نہیں چھپاتا۔ بلکہ یوں کہنا چاہیے کہ اپنی افتادِ طبع کے باعث چھپا ہی نہیں سکتا۔ پھر اسے اپنی پارسائی و پاک بازی کا بھی کوئی گھمنڈ نہیں رہا۔ وہ ایک شریف اور مہذب آدمی ضرور ہے۔ لیکن ایسا گیا گزرا بھی نہیں۔ نہ خشک ملّا ہے، نہ بے رنگ سوشلسٹ، نہ صراط المستقیم کی پیمائش کرنے والا مسلمان، نہ اخلاق کا مبلغ، نہ جمالیاتی حس سے کورا فلسفی، نہ جہالت کا دوست، نہ عقل کا دشمن، اس نے منہ زور جوانی کا طوفانی دور بھی گزارا ہے۔ شکل و صورت بھی لاکھوں میں ایک ہے، ہم نے اسے ڈھلتی عمر میں دیکھا اور سچ پوچھئے تو ایک ادیب شاعر یا نظریاتی انسان کے طور پر نہیں (کہ اس وقت تک ہم پر اس کے جوہر نہیں کھلے تھے) بلکہ اپنے خوب رُو دوستوں میں اضافے کے طور پر اسے قبول کیا۔ سرخی سپیدی تو نظرِ بد دور اس ساٹھے پاٹھے دور میں بھی اس کے حسین و جمیل چہرے پر ٹھاٹھیں مارتی محسوس ہوتی ہے۔ جوانی میں نہ جانے کیا قیامت ہو گا۔ وہ قیام پاکستان کے بعد لٹ لٹا کر یہاں پہنچا۔ اس وقت وہ سب کچھ ہار کر قلندر بن چکا تھا، لیکن ہمت اور حوصلہ نہیں ہارا۔ اس کے پاس کچھ بھی نہیں تھا۔ لیکن فکر و نظر کی روشنی تھی، علم کی دولت تھی، اس نے راولپنڈی میں نئے سرے سے اپنی زندگی کا آغاز کیا، ٹیوشنیں پڑھائیں، کتابوں کی دکان تھنکرز کارنر  کے نام سے کھولی۔ آخر برما شیل میں معقول ملازمت مل گئی اور کچھ عرصہ بعد وہ تبدیل ہو کر پشاور آگیا۔ اس وقت اس کی شادی ہو چکی تھی اور ایک گول مٹول پیارا سا بچہ بھی جنم لے چکا تھا۔ پشاور آتے ہی اس نے یہاں کے اہلِ قلم سے فرداً فرداً مل کر اپنا تعارف کرایا۔ لیکن عجیب بات ہے کہ اس کے نظریاتی رشتوں نے سارے فاصلے سمیٹ کر ہمیں قریب تر کر دیا تھا۔ دفتری اوقات کے بعد اس کا زیادہ وقت میرے ساتھ ہی گزرتا۔ ان دنوں ابھی اس کے حالات اچھے نہیں تھے لیکن میں نے اسے کبھی حالات کا رونا روتے یا شکوہ کرتے نہیں دیکھا۔ زاہدی کے آنے سے پشاور کی ادبی فضا چمک اٹھی۔ تنقیدی نشستوں میں ہماہمی پیدا ہو گئی اور لکھنے والوں میں ایک تخلیقی لہر سی دوڑ گئی۔ ایک دفعہ مشہور ادبی ماہنامہ’’ساقی‘‘ کے مدیر و مالک شاہد احمد دہلوی مرحوم ایک ریڈیو پروگرام کے سلسلے میں پشاور وارد ہوئے۔ زاہدی اور ان کے نہایت گہرے اور دیرینہ مراسم تھے۔ اس نے انہیں کھانے پر مدعو کیا اور مجھے بھی بلایا۔ پہلی دفعہ زاہدی کا ٹھکانہ دیکھنے کا اتفاق ہوا۔ یہ ایک شکستہ حال مکان تھا جس میں بجلی تک نہیں تھی۔ گھر کا سامان دو چارپائیوں اور چند ایک ٹوٹے پھوٹے برتنوں پر مشتمل تھا۔ ایک چھوٹے سے کمرے میں جس کا فرش جگہ جگہ سے اکھڑا ہوا تھا ہم نے ایک بوریے پر بیٹھ کر لالٹین کی مدھم روشنی میں کھانا کھایا۔ لیکن اس کی خود اعتمادی نے بڑا متاثر کیا۔ زاہدی نے نہ تو کوئی معذرت کی۔ نہ شرمندگی محسوس کی، بلکہ اس کی تلافی کچھ اس طرح اپنی سدا بہار مسکراہٹ، جادو اثر گفتگو اور لطیفوں اور چٹکلوں سے کی کہ کسی اور طرف دھیان دینے کا موقع ہی نہ دیا۔ سارے وقت بچوں کی طرح اس کے فلک شگاف قہقہے گونجتے رہے۔ میرے معاشی حالات جو کبھی اچھے نہیں رہے، ان دنوں بھی دگرگوں تھے۔ لیکن زاہدی کی حالت دیکھ کر اپنے مصائب بھول گیا اور وہاں سے جا کر کئی دنوں تک اس آہنی انسان کے عزم اور حوصلے کی داد دیتا رہا۔ مجھے زندگی کے متعلق اس کے اس رویے سے ایک نئی روشنی ملی۔ بعد میں اسی جگہ ہم نے لالٹین کے ٹمٹماتے اجالے میں اپنی زندگی کے بعض نہایت اہم فیصلے کیے۔ دلوں کے چراغ جلا کر بجلی کی کمی کو پورا کیا۔ علم و آگہی کی ضیا سے ذہنوں کو منور کیا۔ اپنی فکری الجھنوں کو سلجھا کر ذاتی اور کائناتی رشتوں کو استوار کیا۔ سماجی شعور اور عصری بصیرت حاصل کی۔ غمِ ذات کی حد بندیاں توڑ کر انسانی سوچ کے ہمہ گیر فلسفے کو اپنایا، اس وقت کہیں جا کر مجھ پر یہ عقدہ کھلا کہ زاہدی ان افلاس زدہ حالات میں فلگ شگاف قہقہے لگانے کی ہمّت کیسے کرتا ہے، اپنے ذاتی دکھوں کو اہمیت کیوں نہیں دیتا، اور حالات کی ستم ظریفی نے جو پہاڑ اس پر توڑے ہیں، ان کی شکوہ گزاری کو قابلِ اعتبار کیوں نہیں سمجھتا؟ ہمیں اپنی دوستیوں کی وسعت پر بڑا فخر ہے، لیکن زاہدی کے تعلقات کا طول و عرض دیکھ کر اپنے عجز کا اعتراف کرنا پڑتا ہے۔ پورے برصغیر ہندو پاک میں شاید ہی کوئی ایسی قابل ذکر ادبی سیاسی، مذہبی اور علمی شخصیت ایسی ہو گی جس سے اس کی اچھی خاصی راہ و رسم نہ ہو، سید مطلبی فرید آبادی سے قائداعظم تک، علامہ اقبال سے احمد ندیم قاسمی تک، علامہ عبدالسلام، نیازی سے مولانا عطاء اللہ شاہ بخاری تک، اور مولوی عبدالحق سے دادا امیر حیدر تک سیکڑوں ہزاروں بڑی شخصیتوں کو اس نے اتنے قریب سے دیکھا ہے اور وہ ان کے متعلق اتنا کچھ جانتا ہے کہ اگر اس نے یاداشتوں کا یہ خزینہ محفوظ نہ کیا تو وطن عزیز کی ادبی سیاسی اور ثقافتی تاریخ کا نہایت قیمتی حصہ ضائع ہو جائے گا، کیونکہ ان عظیم حضرات کے متعلق موجودہ دوستوں میں سے کسی کو بھی صحت کے ساتھ ان تفصیلات کا علم نہیں جن کا عینی شاہد زاہدی ہے۔ زاہدی شروع ہی سے ادب کا ایک ذہین قلم کار تھا۔ اس نے ایک ایسے پُرآشوب دور میں آنکھ کھولی جب برصغیر میں جنگ آزادی کی تحریک اپنے پورے عروج پر تھی اور انگریز سامراج کی غلامی سے گلو خلاصی کے لیے ہر نوجوان دار و رسن کی آزمائش سے گزرنے کو بے تاب تھا۔ پھر تلاشِ روزگار کے لیے اسے بڑے پاپڑ بیلنے پڑے۔ وہ شہر شہر قریہ قریہ سرگرداں پھرتا رہا۔ اس آوارہ گردی میں اسے محنت و سرمایہ کی کش مکش کا نہایت تلخ تجربہ ہوا‘ طبقاتی تفریق اور سماجی ناہمواریوں کو قریب سے دیکھنے کا موقع ملا بلکہ اس زہر کو اپنے رگ و پے میں سرایت کرتے ہوئے محسوس کیا۔ پھر تقسیمِ ملک کے ساتھ ہی مذہبی اور نسلی فسادات کے الاؤ سے گزر کر وہ پاکستان پہنچا۔ آگ اور خون کے اس سیلاب میں اُس نے ہزاروں، لاکھوں بے گناہوں کو مذہبی تعصب کے بھینٹ چڑھتے اپنی آنکھوں سے دیکھا۔ ہنستے بستے شہروں کی تباہی اور پُر امن گھرانوں کی بربادی کے مناظر نے اس کے احساس کو جھنجھوڑ کر رکھ دیا۔پاکستان آ کر اسے اپنے دوستوں اور عزیزوں کی کمینگیوں سے دوچار ہونا پڑا۔ یہ خوف ناک واقعات ایک ہوش مند انسان کو پاگل بنانے کے لیے کچھ کم نہ تھے۔ لیکن اس کی سوچ ایک ترقی پسند دانشور کی سوچ تھی۔ انسانی شرف پر غیر متزلزل یقین اور اس انقلاب میں کشت و خون کے اقتصادی، معاشی اور طبقاتی اسباب کے شعور نے اسے زندگی سے مایوس نہیں ہونے دیا اور وہ محنت و ہمّت جو اس کی گھٹی میں پڑی تھی اس کے لیے ایک نئی زندگی کے آغاز کا سہارا بنی۔ زاہدی ایک عرصے تک افسانہ نگار، انشائیہ نگار اور نقاد کے طور پر ادبی حلقوں سے متعارف رہا۔ پھر اچانک اُس نے رباعیات و قطعات لکھ کر لوگوں کو چونکا دیا۔ پھر اس کی نظمیں اور غزلیں چھپنے لگیں۔ میں اس کی ادبی، سیاسی، سماجی بصیرت اور غیر معمولی ادبی صلاحیتوں کا ہمیشہ قائل رہا، لیکن مجھے اس کی شعر گوئی کے متعلق کبھی حسنِ ظن نہیں تھا۔ جب پہلی دفعہ اس کی رباعیات میری نظر سے گزریں تو سب سے زیادہ اچنبھا مجھے ہوا اور میں نے اسے لکھا۔ ’’شاعری کے پھٹے میں ٹانگ اڑانے کی کوشش نہ کرو، نثر تمہارا میدان ہے اسے ہاتھ سے نہ جانے دو، اسی میں تمہارا بھلا ہے۔‘‘میرے اس فقرے نے جیسے اس پر تازیانے کا کام کیا اور وہ زیادہ زور و شور اور پوری لگن سے لکھتا رہا۔ اور آخر رباعیات و قطعات میں اس نے اپنے آپ کو منوا کر ہی دم لیا۔ پھر ماہنامہ کتاب میں اس کے چند ادبی خاکے سامنے آئے تو دوستوں کی حیرت میں مزید اضافہ ہوا کہ یہ خاکے نہ صرف بھرپور اور معلومات افزا تھے بلکہ ایک منفرد اسلوب کے حامل بھی تھے۔ زبان کی چاشنی کے علاوہ ان خاکوں میں زاہدی کا غیر معمولی سیاسی و سماجی شعور رچا بسا تھا۔ زاہدی کی صحبت گزرے ہوئے دنوں کو میں کبھی نہیں بھول سکتا۔ سچ تو یہ ہے کہ میں نے اس سے بہت کچھ سیکھا۔ اس میں شک نہیں کہ ترقی پسندی کے جراثیم پہلے سے میرے اندر موجود تھے اور اپنے معاصرین سے میری سوچ خاصی مختلف تھی لیکن اس نے مجھے انسانی قدروں سے روشناس کرایا، قلم کے استعمال میں اپنی ذمے داری کا احساس دلایا، فنی سفر میں نئی روشنیوں کی راہ دکھائی اور میری سوچ کو وسعت دے کر بے کراں بنا دیا۔ (معروف ادیب، شاعر اور نقّاد فارغ بخاری کے مضمون سے چند اقتباسات جس میں انھوں نے اپنے ہم عصر اہلِ قلم اور دوست مقصود زاہدی کے فن اور شخصیت کو پیش کیا ہے)",entertainment
134,"""ایڈیٹر ریاست” کا ایمان",https://urdu.arynews.tv/editor-newspaper-maftoon/,"اہلِ علم و دانش، ادیب اور دوسرے بڑے بڑے لوگ ہمیں اپنے مشاہدات اور تجربات سے زندگی کے وہ اسرار و رموز اور ایسی باتیں سکھا گئے ہیں جو ہمارے فکر و شعور کی بلندی اور روحانی ترقّی کا ذریعہ ہیں یہ ایک ایسی ہی تحریر جو بہت سادہ اور ایک عام سے عمل کی ترغیب دیتی ہے، لیکن ہماری زندگی پر اس کے گہرے اثرات مرتب ہوسکتے ہیں۔ سردار دیوان سنگھ مفتون کے نام سے ادب کے رسیا اور باذوق قارئین ضرور واقف ہوں گے اور ان کی کتابوں کا مطالعہ بھی کیا ہوگا۔ برطانوی راج میں متحدہ ہندوستان میں پیدا ہونے والے سردار صاحب نے صحافی، ادیب اور شاعر کی حیثیت سے بڑی شہرت پائی۔ وہ مدیر ریاست اخبار، دہلی رہے اور اس زمانے میں انھوں نے کئی مضامین اور کالم تحریر کیے جو قارئین میں مقبول ہوئے۔ یہ انہی کی ایک خوب صورت تحریر ہے۔ ملاحظہ کیجیے۔ ""بچّوں کی فطرت ہے کہ ان کو دنیا میں صرف دو باتیں متاثر کر سکتی ہیں اور یہ صرف ان دو سے ہی خوش ہو سکتے ہیں۔ ایک کھانے کے لیے ان کو کچھ دیا جائے۔ دوسرے ان سے اخلاص و محبت کے ساتھ پیش آیا جائے۔ اگر کسی بچّے کو یہ دونوں اشیا اپنے خاندان کے کسی دشمن سے بھی نصیب ہوں تو یہ بچّہ اپنے گھر والوں کو بھول کر دشمن خاندان کے لوگوں سے مانوس ہو جاتا ہے اور ""ایڈیٹر ریاست” کا ایمان ہے کہ مالی ، ذہنی اور روحانی خوش حالی کے لیے ضرورت مند غریب لوگوں اور بچوں کی دعائیں بہت ہی پُراثر ہوتی ہیں۔ بلکہ میں تو یہ کہتا ہوں اور میرا ذاتی تجربہ ہے کہ میں نے جب تک ضرورت مند دوستوں، غریب لوگوں اور معصوم بچّوں کی امداد کی مجھے روپے پیسے کے اعتبار سے کبھی کمی نہ ہوئی اور میں نے جب بھی ان لوگوں کی خدمت گزاری سے ہاتھ کھینچا میری مالی مشکلات میں اضافہ ہوتا چلا گیا اور فاقہ کشی شروع ہوگئی۔ چناں چہ مجھے جب کبھی زیادہ ذہنی کوفت ہو تو میں پانچ، سات یا دس روپے کے اچھے اچھے پھل اور مٹھائیاں منگا کر محلہ کے غریب بچوں میں تقسیم کر دیا کرتا ہوں۔ جس کا نتیجہ یہ ہوتا ہے کہ ذہنی کوفت اور تشویش سے فوراً ہی نجات مل جاتی ہے اور حالات درست ہو جاتے ہیں۔ یہ کیفیت تو تشویش یا ذہنی کوفت کو دور کرنے کے متعلق ہے۔ عام طور پر بھی محلّہ اور پڑوسیوں کے بچّے مجھ سے بہت مانوس ہو جاتے ہیں۔ حالاں کہ ان بچّوں کے والدین سے نہ میں نے کبھی تعلقات پیدا کیے اور نہ میں نے ان لوگوں کے نام اور حالات سے واقف ہونے کی کبھی کوشش کی۔” (از قلم سردار دیوان سنگھ مفتون، مدیر ریاست اخبار، دہلی)",entertainment
135,لاہور کا ایک واقعہ!,https://urdu.arynews.tv/urdu-writer-poet-afsana/,"",entertainment
136,زارا کی لاش کے ٹکڑے کرنے کے لئے صغریٰ بی بی نے کتنے پیسے دیے؟ ملزم نوید کا  انکشاف,https://urdu.arynews.tv/daska-women-death-investigation-continue/,"ڈسکہ : سگی خالہ کے ہاتھوں بہو کے قتل کی تحقیقات میں ملزم نوید نے بتایا کہ صغریٰ بی بی نے زارا کے لاش کے ٹکڑے کرنے کے کتنے پیسے دیے۔ تفصیلات کے مطابق ڈسکہ میں سات سات ماہ کی حاملہ بہو کے قتل کی تحقیقات کا دائرہ بڑھادیا اور علاقے کی مزید سی سی ٹی وی فوٹیجز حاصل کرلیں۔ پولیس نے بتایا کہ ملزم نوید نے دوران تفتیش انکشاف کیا صغراں بی بی نے لاش کے ٹکڑے ٹھکانے لگانے کیلئے پہلے 10 ہزار اور کام کے بعد مزید پانچ ہزار روپےدیے۔ حکام کا کہنا تھا کہ لاش کے ٹکڑے کرنے کیلئے چھری اور ٹوکا دو ہزار روپے میں خریداگیا، خریداری کے بعد ساس اور سہولت کار نے گول گپے کھائے اور کولڈرنک پی۔ پولیس نے کہا کہ سہولت کار نوید کو لانے کیلئےگلی کے بجائےہمسائےکاگھراستعمال کیاگیا، گلی میں لگے سی سی ٹی وی سےبچنےکیلئےمین گیٹ میں کرنٹ کا بہانہ کیاگیا۔ حکام کا یہ بھی بتانا تھا کہ سہولت کارنوید جمعہ کی شام آیااوررات کوپلاننگ کی ،نویداورمقتولہ کی ساس نےہفتےکوٹوکا،چھری خریدااوراتوارکوقتل کیا، تمام ویڈیوزفوٹوگرامیٹک ٹیسٹ کیلئے فرانزک لیب بھجوائی جائیں گی۔ انھوں نے کہا کہ سی سی ٹی وی کےڈی وی آرقبضےمیں لے لیے ہیں ، جس سے مزیدشواہدملنےکاامکان ہے۔ یاد رہے قتل کے بعد دو سال کے بچے کی ماں سات ماہ کی حاملہ زارا کی لاش کے ٹکڑے کیے اور دھڑ سے سرا لگ کرکے چولہے پر جلا کر ناقابل شناخت بنایا تھا اور لاش کے ٹکڑے دو بوریوں میں بند کرکے نہر میں پھینک دیے۔",entertainment
137,کراچی میں  19 نومبر سے 22 نومبر تک کون کون سے راستے بند ہوں گے؟,https://urdu.arynews.tv/traffic-plan-for-ideas-2024/,"کراچی : دفاعی نمائش آئیڈیاز 2024 کے پیش نظر شہریوں کی سہولت کے لئے راستوں کی بندش کا ٹریفک پلان جاری کردیا۔ تفصیلات کے مطابق دفاعی نمائش کے لیے ٹریفک پولیس نے ٹریفک پلان جاری کردیا ، 19 نومبر سے 22 نومبر تک ایکسپو سینٹر میں دفاعی نمائش ہونے جارہی ہے۔ ٹریفک پولیس نے بتایا کہ صبح 7 سے شام 7بجے تک ایکسپوسینٹر سے منسلک سڑکیں بند رہیں گی جبکہ حسن اسکوائر فلائی اوور سے نیشنل اسٹیڈیم سڑک بند اور اسٹیڈیم فلائی اوور سے دونوں فلائی اوورز ٹریفک کیلئے بند ہوں گے۔ ٹریفک پولیس نے کہا کہ ڈالمیا روڈ اسٹیڈیم سگنل سے دائیں جانب حسن اسکوائر جانے والا روڈ بند ہوگا اور یونیورسٹی روڈ نیپا سے آتے ہوئے ایکسپو سینٹر سے بائیں جانے والی سڑک بند ہوگی۔ پلان میں بتایا گیا کہ شارع فیصل سے ہیوی اور کمرشل گاڑیاں، واٹر ٹینکر کا کارساز روڈ پر داخلہ بند ہوگا،تمام ہیوی اور کمرشل گاڑیاں ڈرگ روڈ کا راستہ اختیار کریں۔ ٹریفک پلان کے مطابق  راشد منہاس روڈ سے اسٹیڈیم روڈ پر ہیوی اور کمرشل ٹریفک کے داخلے پر پابندی ہوگی اور ہیوی اور کمرشل گاڑیوں کو نیپا، عسکری 4 سے شارع فیصل اورنیپا چورنگی بھیجا جائے گا۔ ٹریفک پولیس  کا کہنا تھا کہ نیپا سےحسن اسکوائر تک ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل گاڑیاں نیپا، گلشن چورنگی سےسہراب گوٹھ یا ڈرگ روڈ کاراستہ اختیارکریں۔ جیل چورنگی سے حسن اسکوائر تک ہیوی اور کمرشل ٹریفک کو جانے کی اجازت نہیں ہوگی، کمرشل گاڑیاں شہید ملت روڈ یا تین ہٹی روڈ کا استعمال کریں۔ یونیورسٹی روڈ سے اسٹیڈیم روڈ پر ہیوی اورکمرشل ٹریفک کو اجازت نہیں ہوگی تو اس ٹریفک کو پی پی چورنگی ، شہید ملت روڈ کی جانب بھیجا جائے گا۔ لیاقت آباد نمبر 10سے حسن اسکوائر ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل ٹریفک لیاقت آباد نمبر 10 سے تین ہٹی کی جانب جاسکیں گے جبکہ سر شاہ سلیمان روڈ کے لئے غریب آباد سے شارع فیصل، حسن اسکوائراور نیپا کاراستہ اختیارکریں گے۔",entertainment
138,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",entertainment
139,"امریکی ارکان کانگریس سے خط  لکھوانا گولڈ اسمتھ فیملی  کی ہی  کارستانی ہے،  شرجیل میمن",https://urdu.arynews.tv/sherjeel-memon-reaction-on-us-lawmaker-letter/,"کراچی : وزیر اطلاعات سندھ شرجیل میمن کا کہنا ہے کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے ، اسرائیلی پیسہ استعمال کرکےبانی کورہاکرانےکی کوشش ہورہی ہے۔ تفصیلات کے مطابق پی ٹی آئی رہنماؤں کی رہائی کے لیے امریکی ارکان کانگریس کے خط پر وزیر اطلاعات سندھ شرجیل میمن نے ردعمل دیتے ہوئے کہا کہ ارکان کانگریس سےبائیڈن کو خط کس نے لکھوایا اور کیا مقصد ہے سب جانتےہیں ، کیاامریکی ارکان کانگریس نےفلسطین اورکشمیرکی صورتحال پرکبھی خط لکھا؟ صوبائی وزیر کا کہنا تھا کہ امریکا میں لابسٹ کو ہائر کیاگیاہےتاکہ بانی پی ٹی آئی کی رہائی کیلئےدباؤڈالاجائے، پاکستان میں پی ٹی آئی کی فنڈنگ کے کروڑوں امریکا میں لابسٹ پرخرچ ہورہےہیں، عالمی لابسٹ کو ہائرکیا جارہا ہےتاکہ پاکستان کے اندرونی معاملےمیں مداخلت کریں. انھوں نے کہا کہ پی ٹی آئی کاایک ہی ایجنڈاہےکہ حکومت پر دباؤ ڈال کر بانی کو رہا کرائیں، عدم اعتماد کےوقت پی ٹی آئی کہتی تھی پاکستان کا اندرونی معاملہ ہے اور ہم غلام نہیں ، پی ٹی آئی نے امریکا پرہی اپنی حکومت گرانے کی سازش کاالزام لگایا تھا اور آج پی ٹی آئی لابسٹ کےذریعے اُس ہی امریکی حکومت کوخط لکھوا رہی ہے۔ شرجیل میمن کا کہنا تھا کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے، گولڈ اسمتھ فیملی اسرائیل کی لابسٹ ہے۔ انھوں نے بتایا کہ بانی پی ٹی آئی پاکستان میں اسرائیل کا اثاثہ ہے، اسرائیلی جریدوں میں آرٹیکلز ہیں کہ پاکستان میں بانی ہی اسرائیل کو سوٹ کرتا ہے، خط وہ لکھوا رہے ہیں جن کا ایجنڈا ہمیشہ پاکستان کو نقصان پہنچانا ہے، ڈاکٹر اسرار نے 20، 25سال پہلے ہی بانی پی ٹی آئی سےمتعلق بتا دیاتھا۔ وزیراطلاعات سندھ کا کہنا تھا کہ اسرائیلی پیسہ استعمال کرکے بانی کو رہا کرانے کی کوشش ہورہی ہے، بانی اپنے دور میں سیاسی مخالفین کےخلاف نیب کو استعمال کرتےتھے،اس وقت خط کہاں تھے؟ اگریہ پاکستانی لابسٹ ہوتے تو کیا کشمیرکیلئے کبھی خط نہیں لکھواتے؟ انھوں نے مزید کہا کہ پی ٹی آئی بانی کی رہائی کےون پوائنٹ ایجنڈےکیلئے ہر حد تک جائے گی، بانی پی ٹی آئی پاکستان میں اسرائیل کا اسٹرٹیجک اثاثہ ہے، بانی کی رہائی کیلئےپی ٹی آئی کی طرف سے حیران کن چیزیں ابھی مزیدسامنےآئیں گی۔",entertainment
140,گم شدہ کی تلاش,https://urdu.arynews.tv/urdu-writer-fikr-tonsvi-book-passage/,"یہ اشتہار میں اپنے گم شدہ بھائی چنتا منی کے متعلق دے رہا ہوں۔ موصوف ایک مرتبہ پہلے بھی گم ہوگئے تھے، لیکن اس وقت میں نے اشتہار نہیں دیا تھا۔ کیونکہ میرا خیال تھا کہ موصوف خود دار آدمی ہے، اس لیے اس نے ضرور کنوئیں میں چھلانگ لگا دی ہوگی۔ لیکن چھٹے دن وہ میلی چکٹ پتلون کے ساتھ گھر لوٹ آیا اور بقول ہمارے چچا کے ’’آخر تو ہمارا ہی خون تھا، کیوں نہ لوٹتا، خون نے جوش مارا ہوگا۔‘‘ ہمیشہ اجلی پتلون پہننے والا کب تک گھر سے باہر رہ سکتا تھا۔ خودی چاہے کتنی ہی بلند ہو جائے پتلون کا مقابلہ نہیں کرسکتی۔ مگر اس بار مجھے یقین ہے کہ موصوف لوٹ کر نہیں آئے گا۔ کیونکہ وہ گھر سے دو سو روپے اٹھا کر لے گیا ہے۔ اس لیے اب اس کی رگوں میں ہمارا خون جوش نہیں مارے گا۔ اشتہار دینے کی ایک اور وجہ والدہ محترمہ ہیں، جو موصوف کو ابھی تک ’’نادان لڑکا‘‘ گردان رہی ہیں۔ میں نے لاکھ کہا کہ مادر مہربان! چنتا منی اب بیس برس کا ہوچکا ہے نادان نہیں رہا۔ وہ چہرے مہرے سے ہی گدھا دکھائی دیتا ہے مگر اندر سے کافی کائیاں ہوچکا ہے۔ مگر والدہ محترمہ جس نے اس گدھے کو جنم دیا، اپنی تخلیق پر زیادہ مستند رائے رکھتی ہیں، اس نے مجھے طعنہ دیا، ’’دراصل تم چھوٹے بھائی کی غیرحاضری میں ساری آبائی جائیداد کو تنہا ہڑپ کرنا چاہتے ہو۔‘‘ ہماری آبائی جائیداد دو کمروں والا ایک مکان ہے جو ہم نے کرائے پر لے رکھا ہے یا پھر والد محترم کے قبضہ میں ایک بہی کھاتا ہے جس میں درج ہے کہ ہمارے خاندان کے پاس ڈیڑھ سو ایکڑ زمین ہے جس پر آج کل ایک دریا بہہ رہا ہے۔ والد محترم گزشتہ گیارہ برس سے اس دریا کے سوکھنے کا انتظار کر رہے ہیں۔ اگرچہ والدہ محترمہ کے طعنہ کی بنیادیں دریا برد ہوچکی ہیں لیکن پھر بھی ایک فرماں بردار فرزند کے طور پر میں یہ اشتہار دینے پر مجبور ہوا ہوں۔ برادر عزیز چنتا منی کی تصویر مجھے نہیں مل سکی ورنہ اس اشتہار کے ساتھ ضرور چھپواتا۔ دراصل اس کے جتنے فوٹو تھے وہ اس نے اپنی وقتاً فوقتاً قسم کی محبوباؤں میں بانٹ دیے تھے۔ پوچھنے پر چنتا منی کی ہر محبوبہ نے جواب دیا کہ اس کے پاس چنتا منی کی فوٹو تھی، وہ اس نے رسوائی کے خوف سے ضائع کر دی ہے۔ ایک محبوبہ تو اتنی صاف گو نکلی کہ اس نے تنک کر جواب دیا، ’’میں نے شادی ہوتے ہی چنتا منی کی وہ فوٹو لوٹا دی تھی اور آج کل بٹوے میں اپنے خاوند کا فوٹو رکھتی ہوں۔‘‘ چنانچہ فوٹو دستیاب نہ ہونے کے باعث مجبوراً میں اپنا ہی فوٹو اس اشتہار کے ساتھ شائع کر رہا ہوں۔ اس کے باوجود گم شدہ میرے بھائی کو سمجھا جائے، مجھے نہیں۔ والد اور والدہ محترمہ دونوں کی متفقہ رائے ہے کہ چنتا منی کی ناک تم سے ملتی ہے، اس لیے پہچاننے میں آسانی رہے گی۔ ہمارے نانا مرحوم کی ناک بھی تم دونوں نواسوں سے ملتی تھی اور وہ بھی گھر سے بھاگ گئے تھے (عجیب ناک ہے، نانا کے وقت سے کٹ رہی ہے) بہرکیف فوٹو میں میری ناک حاضر ہے۔ ناک کے علاوہ میرے جتنے اعضا ہیں وہ میرے ذاتی ہیں۔ برادر عزیز چنتا منی کا ان سے کوئی تعلق نہیں۔ برادر موصوف چنتا منی کے باقی ناک نقشہ کے متعلق پوزیشن یہ ہے کہ اس کا رنگ بچپن میں دودھ کی طرح گورا تھا (ان دنوں وہ صرف ماں کا دودھ پیا کرتا تھا) لڑکپن میں وہ دودھیا رنگ گندمی ہوتا گیا، کیونکہ اس نے گندم کھانا شروع کردی تھی۔ جوان ہوتے ہی رنگ کا میلان سیاہی کی طرف ہوگیا، نہ جانے جوانی میں چوری چھپے اس نے کیا کھانا شروع کردیا تھا۔ البتہ جب والد محترم اسے ہیبت ناک قسم کی گالیاں اور بھبکیاں دیا کرتے تو لمحہ بھر کے لیے اس کا رنگ پیلا بھی پڑ جاتا تھا۔ گویا چنتا منی بڑا رنگا رنگ آدمی تھا (خدا اسے ہر رنگ میں خوش رکھے۔) آنکھیں بڑی بڑی مگر گونگی قسم کی، جیسے کوئی حسینہ بغیر بیاہ کے بیوہ ہو گئی ہو۔ کئی بار میں نے اسے مشورہ دیا، ’’ارے پگلے! ان پر کالا چشمہ لگالے، بات بن جائے گی۔‘‘ مگر وہ نہیں مانا۔ ایک بار میں نے اپنی بیوی کی آنکھ بچا کر اپنا چشمہ اسے دے بھی دیا مگر وہ اس نے ایک دوست کو دے دیا۔ دوست نوازی میں تو وہ بے مثال تھا۔ والد محترم اسے دوست نوازی پر ہمیشہ چھڑی سے پیٹا کرتے تھے اور اس پٹائی کو وہ کمال صبر و شکر سے سہ لیتا تھا۔ صبر و شکر میں بھی بے مثال تھا۔ والد محترم نہایت فخر سے کہا کرتے تھے کہ میں نے اپنی زندگی میں صرف ایک ہی شریف اور صابر لڑکا پیدا کیا ہے اور وہ چنتا منی ہے۔ بزرگوں کے سامنے چوں تک نہیں کرتا۔ آہ اس کے بھاگنے کے بعد اب ان بزرگوار کی چھڑی کسی کام نہیں آرہی۔ چنتا منی کی پیشانی پر ایک داغ ہے۔ ایک بار وہ چھت پر کھڑا ایک لڑکی کو گھور رہا تھا۔ لڑکی مذکورہ نے جواباً ایک اینٹ دے ماری۔ اگرچہ چنتا منی نے اس خشت محبت کا ذکر کسی سے نہیں کیا مگر بعد میں اس ناشائستہ لڑکی نے اپنی سہیلیوں سے ذکر کردیا تو بات پھیل گئی اور اس ڈاکٹر تک بھی جاپہنچی جس نے علاج کا بل ایک دم یہ کہہ کر بڑھا دیا کہ اینٹ کا زخم زیادہ خطرناک ہوتا ہے۔ چنتا منی کے جسم کے باقی حصے صحیح سلامت ہیں۔ وہ ایک مضبوط الجثہ نوجوان ہے۔ غلہ کی بوری اٹھا کر تین میل تک چل سکتا ہے۔ ممکن ہے وہ اس وقت بھی کسی غلہ منڈی میں بوریاں اٹھانے کا کام کر رہا ہو اور منڈی کے بیوپاری اسے نہایت قلیل اجرت دے رہے ہوں۔ کیونکہ چنتا منی کو بھاؤ تاؤ کرنا نہیں آتا۔ اسے کچھ بھی نہیں آتا۔ سوائے خاموش رہنے کے۔ سوائے ستم سہنے کے۔ مگر میں بیوپاریوں کو مشورہ دوں گا کہ وہ اس ستم پسندی کا زیادہ استحصال نہ کریں، ورنہ وہ ان کے ہاں سے بھی بھاگ جائے گا۔ کیونکہ بھاگنے کے لیے اس کے پاس پاؤں موجود ہیں۔ چنتا منی کی زبان کام نہیں کرتی، پاؤں کام کرتے ہیں۔ چنتا منی کیوں بھاگا؟ اس کے متعلق مؤرخین کی آراء میں شدید اختلاف پایا جاتا ہے۔ والد محترم یعنی ابوالچنتا منی کا خیال ہے کہ لڑکا شادی کا خواہش مند تھا مگر اسے دور دور تک شادی کے کوئی آثار دکھائی نہیں دیتے تھے۔ مگر عم الچنتا منی یعنی چچا جان اس رائے سے اتفاق نہیں کرتے۔۔۔ وہ کہتے ہیں کہ چنتا سرے سے شادی سسٹم کے ہی خلاف تھا اور برہم چریہ میں یقین رکھتا تھا۔ اس کے علاوہ وہ ایک ذمہ دارانہ سوجھ بوجھ کا مالک تھا۔ وہ جانتا تھا کہ اس کی دو بہنیں ابھی تک کنواری بیٹھی ہیں۔ یعنی برہم چریہ کے لیے اس کے پاس ٹھوس وجہ موجود تھی۔۔۔ تیسرے مؤرخ ام الچنتا منی یعنی والدہ محترمہ کی رائے چچا جان سے کسی حد تک ملتی ہے، صرف اس ترمیم کے ساتھ کہ بہو (یعنی میری زوجہ) نے ہی اسے یہاں سے فرار ہونے میں مدد دی ہے۔ خود بہو بھی اس قسم کی ایک الگ رائے رکھتی ہے۔ یعنی جو ساس کہے اس کے الٹ۔ قارئین! مجھے انتہائی افسوس ہے کہ چنتا منی کی خاطر مجھے اپنے کنبہ کی اندرونی حالت ظاہر کرنا پڑی اور باعزت کنبے کے لیے یہ ڈوب مرنے کا مقام ہے۔ لیکن پورا پس منظر دیے بغیر چنتا منی کی تلاش ناممکن ہے، بہرکیف مؤرخین کے ان شدید اختلافات کی موجودگی میں وثوق سے کہنا ناممکن ہے کہ چنتامنی کیوں بھاگا؟ بیکاری، بیزاری، کنوارپن، کند ذہنی، پٹائی، ڈیموکریسی، صنعتی ارتقا، برہم چریہ، قربانی، بے وقوفی۔۔۔ ان میں سے کوئی ایک وجہ بھی ہوسکتی ہے یا ساری وجہیں بھی ہوسکتی ہیں۔ شاید چنتا منی ان تمام وجہوں کو اپنے ذہن میں پالتا رہا، پالتا رہا اور اس دن یہ تمام وجہیں منزل مقصود کو پہنچ گئیں جب اچانک دو سو رپے اس کے ہاتھ لگ گئے۔ یہ دو سورپے میرے ایک دوست کی امانت تھے اور اب اس نے مجھ پر مقدمہ کر رکھا ہے۔ عزیز چنتا منی کی تلاش میں ہم نے کوئی کسر نہیں اٹھارکھی۔ ریلوے اسٹیشنوں پر ڈھونڈا، جیل خانے چھانے، جوئے خانوں میں گئے، فلم کمپنیوں سے پوچھا۔ میری ماں درختوں سے پوچھتی پھری۔ والد محترم نے مختلف ریل گاڑیوں پر سفر کیا لیکن چنتا منی جیسے ایک خدا تھا کہ کہیں نہیں ملا۔ (ممتاز اردو ادیب اور معروف مزاح نگار فکر تونسوی کی ایک شگفتہ تحریر)",entertainment
141,جوش ملیح آبادی اور بچپن!,https://urdu.arynews.tv/urdu-poet-josh/,"کہتے ہیں ایک بار بسمل سعیدی نے جوش صاحب سے کہا کہ جوش صاحب آپ کے کلام میں سوز و گداز کی ذرا کمی نہ ہوتی تو آپ اور بھی بڑے شاعر ہوتے۔ جوش ملیح آبادی نے کہا، ’’ہرگز نہیں، میرے یہاں سوز و گداز کی کمی ہرگز نہیں۔ لو یہ شعر سنو:‘‘ میرے رونے کا جس میں قصّہ ہےعمر کا بہترین حصّہ ہے بسمل سعیدی نے قہقہہ لگا کر کہا، ’’واللہ جوش صاحب بچپن کے مضمون پر اس سے بہتر شعر میں نے نہیں سنا تھا۔‘‘ (ممتاز نقّاد، فکشن نگار اور شاعر شمس الرّحمٰن فاروقی کے افسانے لاہور کا ایک واقعہ سے اقتباس)",entertainment
142,1857ء کی خونچکاں داستان غالب کے مکاتیب کی روشنی میں,https://urdu.arynews.tv/india-war-of-independence-1857/,"سر زمینِ ہند و پاک میں انگریزوں کی حکمرانی کا سنگِ بنیاد پلاسی کے میدان میں رکھا گیا۔ بعد ازاں قریباً نوے برس میں یہ اجنبی حکومت پورے ملک پر مسلط ہو گئی اور مزید سو برس تک عنان فرمانروائی اسی کے ہاتھ میں رہی۔ اس عہد کا ایک نہایت اہم واقعہ 1857ء کا وہ ہنگامۂ خونین تھا جسے اہلِ وطن ابتدا ہی سے جنگِ آزادی قرار دیتے رہے۔ لیکن خود انگریزوں نے اسے ‘‘غدر‘‘ کا نام دیا۔ یہی نام مدّت تک تاریخ کی درسی کتابوں میں استعمال ہوتا رہا۔ مرزا غالب نے اپنی فارسی اور اردو تصانیف نظم و نثر میں اس واقعے پر جو کچھ لکھا اگر اسے الگ کتاب کی شکل میں مرتب کیا جائے تو یقین ہے کہ ایک ضخیم جلد تیار ہو جائے۔ فارسی نثر کی ایک کتاب جس کا نام ‘‘دستنبو‘‘ ہے صرف اسی واقعہ سے متعلق ہے۔ لیکن میں آج جو نقشہ آپ کے سامنے پیش کرنا چاہتا ہوں، وہ محض مرزا کے مکاتیب سے جستہ جستہ اقتباسات لے کر تیار کیا ہے۔ تمہید کے طور پر عرض کر دینا چاہئے کہ اس ہنگامے کا آغاز 11 / مئی 1857ء کو پیر کے دن ہوا تھا۔ چار  مہینے اور چار دن انگریز شہر سے بے دخل رہے۔ 14/ ستمبر 1857ء کو وہ دوبارہ دہلی میں داخل ہوئے۔ 18/ ستمبر کو شہر مکمل طور پر ان کے قبضے میں آ گیا۔ مرزا اس پوری مدت میں ایک دن کے لیے بھی باہر نہ نکلے۔ ان کا مکان بلی ماراں میں تھا جہاں شریک خانی حکیموں کے مکانات تھے۔ اس خاندان کے بعض افراد سرکار پٹیالہ میں ملازم تھے۔ جب انگریزی فوج دوبارہ دہلی میں داخل ہوئی تو اہل شہر گھر بار چھوڑ کر دہلی دروازے ترکمان دروازے اور اجمیری دروازے سے باہر نکل گئے۔ بلی ماراں کے دروازے پر والیٔ پٹیالہ نے شریف خانی خاندان کی حفاظت کے لیے اپنا پہرہ بٹھا دیا تھا۔ اس طرح مرزا کی حفاظت کا بھی بندوبست ہو گیا اور انہیں گھر بار چھوڑ کر باہر نہ نکلنا پڑا۔ مرزا کے مکاتیب میں اس واقعے کے متعلق سب سے پہلی تحریر نومبر 1857 ء کی ہے جب کہ انگریز شہر پر قابض ہو چکے تھے۔ حکیم غلام نجف کو لکھتے ہیں : ‘‘میاں حقیقتِ حال اس سے زیادہ نہیں کہ اب تک جیتا ہوں۔ بھاگ نہیں گیا۔ نکالا نہیں گیا۔ کسی محکمے میں اب تک بلایا نہیں گیا۔ معرض باز پرس میں نہیں آیا۔ آئندہ دیکھئے کیا ہوتا ہے۔‘‘ پھر 9/ جنوری 1857ء کو تحریر فرماتے ہیں : ‘‘جو دم ہے غنیمت ہے۔ اس وقت تک مع عیال و اطفال جیتا ہوں۔ بعد گھڑی بھر کے کیا ہو کچھ معلوم نہیں۔ قلم ہاتھ میں لئے بہت کچھ لکھنے کو جی چاہتا ہے۔ مگر لکھ نہیں سکتا۔ اگر مل بیٹھنا قسمت میں ہے تو کہہ لیں گے ورنہ انا للہ وانا الیہ راجعون۔ ‘‘ یہ اگرچہ چند فقرے ہیں جن میں کچھ نہیں لکھا گیا۔ لیکن لفظ لفظ بتا رہا ہے کہ اس وقت حالات کتنے نازک تھے اور بے یقینی کس پیمانہ پر پہنچی ہوئی تھی۔ یہ ہنگامہ درحقیقت ایک خوفناک زلزلہ تھا جس نے سب کچھ تہہ و بالا کر ڈالا۔ جس ماحول میں مرزا نے اپنی زندگی کے ساٹھ برس گزارے تھے اس کی بساط لپیٹی جاچکی تھی اور اس کی جگہ بالکل نیا ماحول پیدا ہو گیا تھا۔ مرزا کے دل پر اس وسیع اور ہمہ گیر انقلاب کا اتنا گہرا اثر تھا کہ وہ 1857ء کے پیشتر کے  دور اور بعد دور کو دو الگ الگ عالم سمجھنے لگے تھے۔ یا کہنا چاہئے کہ ہندوؤں کے طریق تعبیر کے مطابق ان کے نزدیک ایک جنم ختم ہو گیا تھا، اور دوسرا جنم وجود میں آ گیا تھا۔ اپنے عزیز ہندو شاگرد ہر گوپال تفتہ کو تحریر فرماتے ہیں: ‘‘صاحب۔ تم جانتے ہو کہ یہ کیا معاملہ ہے اور کیا واقعہ ہوا۔ وہ ایک جنم تھا جس میں ہم تم باہم دوست تھے، اور طرح طرح کے ہم میں تم میں معاملات مہر و محبت در پیش آئے۔ شعر کہے۔ دیوان لکھے اس زمانے میں ایک بزرگ تھے اور ہمارے تمہارے دلی دوست تھے۔ منشی نبی بخش ان کا نام اور حقیر ان کا تخلص۔ نہ وہ زمانہ رہا نہ وہ اشخاص۔ نہ وہ معاملات نہ وہ اختلاط نہ و انبساط۔ بعد چند مدّت کے پھر دوسرا جنم ہم کو ملا۔ اگرچہ صورت اس جنم کی بعینہ مثل پہلے جنم کے ہے۔ یعنی ایک خط میں نے منشی صاحب کو بھیجا۔ اس کا جواب آیا۔ ایک خط تمہارا کہ تم بھی موسوم بہ منشی ہر گوپال و متخلص بہ تفتہ ہو، آیا اور میں جس شہر میں رہتا ہوں اس کا نام دلّی اور اس محلّے کا نام بلی ماراں کا محلّہ۔ لیکن ایک دوست اس جنم کے دوستوں سے نہیں پایا جاتا۔‘‘ میں عرض کر چکا ہوں کہ انگریزی فوج کے داخلے کے ساتھ ہی اہل شہر باہر نکل گئے تھے۔ اور پورا شہر بے چراغ ہو چکا تھا۔ انگریزوں نے اس کے بعد عام دار و گیر کا سلسلہ شروع کر دیا۔ مرزا فرماتے ہیں: ‘‘مبالغہ نہ جاننا امیر غریب سب نکل گئے جو رہ گئے وہ نکالے گئے۔ جاگیردار پنشن دار، دولت مند، اہلِ حرفہ کوئی بھی نہیں۔ مفصل لکھتے ہوئے ڈر لگتا ہے۔ ملازمانِ قلعہ پر شدت ہے۔ باز پرس اور دار و لیر میں مبتلا ہیں۔‘‘ ‘‘اپنے مکان میں بیٹھا ہوں۔ دروازے سے باہر نہیں نکل سکتا۔ سوار ہونا اور کہیں جانا تو بڑی بات ہے۔ رہا یہ کہ کوئی میرے پاس آوے۔ شہر میں ہے کون جو آوے ؟ گھر کے گھر بے چراغ پڑے ہیں۔ مجرم سیاست پائے جاتے ہیں۔ جرنیلی بندوبست (یعنی مارشل لا) یاز دہم مئی سے  آج تک یعنی پنجشنبہ پنجم دسمبر 1857ء تک بدستور ہے۔ کچھ نیک و بد کا حال مجھ کو نہیں معلوم۔ ‘‘ مرزا کے ایک شاگرد، منشی شیو نارائن  آرامؔ نے آگرے سے ایک اخبار نکالا تھا۔ مرزا سے استدعا کی کہ اس کے لیے خریدار بہم پہنچائیے۔ جواب میں فرماتے ہیں: ‘‘یہاں آدمی کہاں ہیں کہ اخبار کے خریدار ہوں۔ مہاجن لوگ جو یہاں بستے ہیں وہ یہ ڈھونڈتے پھرتے ہیں کہ گیہوں کہاں سستے ہیں۔ بہت سخی ہو گئے تو جنس پوری دے دیں گے۔ کاغذ (یعنی اخبار) روپیہ مہینے کا کیوں مول لیں گے۔ ‘‘ میر مہدی مجروح نے اسی زمانے میں ایک غزل بھیجی اس کے مقطع کا آخری مصرع یہ تھا: ‘‘میاں یہ اہلِ دہلی کی زبان ہے ‘‘ اس مصرع نے مرزا کے سازِ درد کا ہر تار ہلا دیا۔ فرماتے ہیں: ‘‘اے میر مہدی۔ تجھے شرم نہیں آتی ‘‘میاں یہ اہلِ دہلی کی زبان ہے۔ ‘‘ ‘‘اے، اب اہل دہلی ہند ہیں یا اہلِ حرفہ ہیں۔ خاکی ہیں یا پنجابی ہیں یا گورے ہیں ان میں سے تو کسی کی تعریف کرتا ہے۔ ۔ ۔  اے  بندۂ خدا اردو بازار نہ رہا۔ اردو کہاں ؟ دلّی کہاں واللہ اب شہر نہیں ہے، کیمپ ہے۔ چھاؤنی ہے نہ قلعہ نہ شہر نہ بازار نہ نہر۔ ‘‘ نواب علاؤ الدین خان کو لکھتے ہیں : ‘‘میری جان۔ یہ وہ دلّی نہیں جس میں تم پیدا ہوئے۔  ایک کیمپ ہے۔ مسلمان اہلِ حرفہ یا حکام کے شاگرد پیشہ، باقی سراسر ہنود۔ ‘‘ جنگِ آزادی میں اگرچہ ہندوؤں اور مسلمانوں نے یکساں حصہ لیا تھا لیکن انگریزوں کی نظروں میں اصل مجرم صرف مسلمان تھے۔ چنانچہ وہی زیادہ تر دار و گیر کے ہدف بنے۔ انہیں کو بالعموم پھانسیاں ملیں۔ انہیں کی جائیدادیں ضبط ہوئیں۔ شہر سے باہر نکلنے میں بھی ہندو اور مسلمان برابر تھے۔ لیکن ہندوؤں کو بہت جلد گھروں میں آباد ہونے کی اجازت مل گئی۔ مسلمان بدستور باہر پڑے رہے۔ یا جن کو کسی دوسرے شہر میں ٹھکانا نظر آیا، وہاں چلے گئے۔ مرزا لکھتے ہیں : ‘‘واللہ ڈھونڈھے کو مسلمان اس شہر میں نہیں ملتا۔ کیا امیر، کیا غریب کیا اہل حرفہ، اگر کچھ ہیں تو باہر  کے ہیں۔ ہندو البتہ کچھ کچھ آباد ہو گئے ہیں۔ ایک اور خط میں لکھتے ہیں۔ ‘‘ابھی دیکھا چاہئے مسلمانوں کی آبادی کا حکم ہوتا ہے یا نہیں۔ ‘‘ مدت تک مسلمانوں کو شہر میں آباد ہونے کا حکم نہ ملا۔ تو ان میں سے بعض نے شہر کے باہر ہی جگہ جگہ عارضی مکان بنانے شروع کر دیے۔ اس پر حکم ہوا کہ سب مکان ڈھا دیے جائیں اور اعلان کر دیا جائے کہ آئندہ کوئی مکان نہ بنائے۔ مرزا لکھتے ہیں : ‘‘کل سے یہ حکم نکلا ہے کہ یہ لوگ شہر سے باہر مکان وکان کیوں بناتے ہیں۔ جو مکان بن چکے ہیں انہیں گروا دو۔ آئندہ کو ممانعت کا حکم سنا دو۔ آج تک یہ صورت ہے دیکھیے۔ شہر کے بسنے کی کون سی مہورت ہے۔ جو رہتے ہیں وہ بھی خارج کئے جاتے ہیں یا جو باہر پڑے ہیں وہ شہر میں آتے ہیں۔ الملک للہ والحکم للہ۔ ‘‘ مرزا نے ایک عجیب عبرت افزا واقعہ لکھا ہے۔ جن مسلمانوں کی جائیدادیں ضبط ہوئی تھیں ان میں ایک حافظ محمد بخش تھے جن کا عرف ‘‘مموں‘‘ تھا۔ بعد میں وہ بے قصور ثابت ہوئے اور جائیداد کی بحالی کا حکم مل گیا۔ انہوں نے کچہری میں درخواست دی کہ میری جائیداد پر قبضہ دلایا جائے۔ انگریز حاکم نے نام پوچھا۔ عرض کیا محمد بخش۔ چونکہ درخواست میں عرف بھی درج تھا اس لیے حاکم نے پوچھا ‘‘مموں ‘‘ کون ہے؟ عرض کیا  کہ نام میرا محمد بخش ہے۔ لوگ مجھے ‘‘مموں، مموں ‘‘ کہہ کر پکارتے ہیں۔ صاحب نے سن کر فرمایا: ‘‘یہ کچھ بات نہیں۔ حافظ محمد بخش بھی تم۔ حافظ مموں بھی تم۔ سارا جہاں بھی تم جو دنیا میں ہے وہ بھی تم۔ ہم مکان کس کو دیں ؟ مسل داخل دفتر ہوئی۔ میاں اپنے گھر چلے آئے۔‘‘",entertainment
143,"ناول، جو کسی نے نہیں‌ پڑھا تھا!",https://urdu.arynews.tv/book-passage-mahmudulhassan/,"راجندر سنگھ بیدی سے لاہور میں اپنی ایک ملاقات کا ذکر سعادت حسن منٹو نے بھی کیا ہے جو پرانی انار کلی کے اس کمرے میں ہوئی جہاں باری علیگ اور حسن عباس رہتے تھے۔ ""گنجے فرشتے” میں منٹو نے باری علیگ کے خاکے میں لکھا ہے: ""راجندر سنگھ بیدی، روسی ناول نویس شولوخوف کے ""اینڈ کوائٹ فلوز دی ڈون” کے متعلق بات چیت کر رہا تھا۔ یہ ناول ہم میں سے کسی نے بھی نہیں پڑھا تھا۔ لیکن بیدی کچھ اس انداز سے گفتگو کر رہا تھا کہ مجھے خواہ مخواہ اس میں شریک ہونا اور یہ ظاہر کرنا پڑا کہ ناول میرا پڑھا ہوا ہے۔ جب میں نے اس کا اظہار کیا تو بیدی بوکھلا سا گیا۔ باری صاحب تاڑ گئے کہ معاملہ کیا ہے اور شولوخوف کی ناول نویسی پر ایک لیکچر شروع کر دیا۔ نتیجہ یہ ہوا کہ بیدی صاحب کو تھوڑی دیر کے بعد بڑے بینڈے پن سے اس بات کا اقرار کرنا پڑا کہ اس نے شولوخوف کا زیرِ تبصرہ ناول نہیں پڑھا۔ میں نے بھی حقیقت کا اظہار کر دیا۔ باری صاحب خوب ہنسے اور آخر میں انہوں نے مخصوص انداز میں حاضرین کو بتایا کہ شولوخوف کا نام انہوں نے پہلی مرتبہ بیدی صاحب کے منھ سے سنا ہے اور اس کی ناول نویسی پر جو لیکچر انہوں نے پلایا ہے ان کی دماغی اختراع ہے!! (محمود الحسن کی کتاب ‘لاہور شہرِ پُرکمال’ سے اقتباس)",entertainment
144,مولانا ابو الکلام آزاد کی ”انا“,https://urdu.arynews.tv/urdu-writer-mulla-wahidi-book-passage/,"یہ تذکرہ ہے برصغیر کی دو علمی اور ادبی شخصیات کا جن کے افکار اور کردار کی ہندوستان کی تہذیب اور سیاست پر گہری چھاپ نظر آتی ہے۔ ایک تھے انشاء پرداز اور صاحبِ اسلوب ادیب آزاد اور دوسرے بے مثل خطیب اور شعلہ بیاں مقرر نواب بہادر یار جنگ۔ ان دونوں کا تذکرہ ہندوستان کی سبھی ممتاز اور قابل شخصیات نے بڑی عقیدت اور محبّت سے کیا ہے۔ یہ اقتباس ملّا واحدی کی ایک کتاب سے لیا گیا ہے۔ وہ لکھتے ہیں: ""مولانا ابوالکلام آزاد اور نواب بہادر یار جنگ سے بھی ’نظام المشائخ‘ کے ابتدائی زمانے میں نواب بدھن کے کمرے میں ہی ملاقات ہو گئی تھی۔ یہ دونوں میرے ہم عمر تھے۔ ” ""مولانا ابو الکلام سے میں ایک دفعہ پہلے بھی مل چکا تھا۔ خواجہ حسن نظامی کے ساتھ کان پور کے اسٹیشن پر اور حافظ محمد حلیم، تاجر چرم کان پور کی کوٹھی میں اور پھر 1947 تک ملتا رہا۔ وہ میرے ہاں بیسیوں مرتبہ تشریف لائے اور آخر میں تو مسٹر آصف علی کا گھر ان کا گھر بن گیا تھا۔ نواب بہادر یار جنگ سے جہاں تک یاد پڑتا ہے، دوبارہ ملنا نہیں ہوا۔ البتہ ان کی دین داری اور ان کے اخلاص کی تعریفیں ہر شخص سے سنتا رہا۔” ""مولانا ابوالکلام کو تو اللہ تعالیٰ نے لکھنے کا بھی کمال دیا تھا اور بولنے کا بھی۔ نواب بہادر یار جنگ کی تحریر کیسی تھی، اس کا علم نہیں ہے۔ تقریر میں وہ مولانا ابوالکلام کے مقابلے کے بتائے جاتے تھے۔ گویا اردو زبان کے مقرروں میں صف اوّل کے مقرر تھے۔” ""مولانا ابوالکلام کو انڈین نیشنل کانگریس میں جو مقام حاصل تھا، وہی مقام آل انڈیا مسلم لیگ میں نواب بہادر یار جنگ کا تھا۔” ""مولانا ابو الکلام اور نواب بہادر یار جنگ کی بات چیت بھی غیر معمولی پرکشش ہوتی تھی۔ مولانا ابوالکلام اپنی مشہور ”انا“ کے باوجود مخاطب کو متاثر کرلیتے تھے اور نواب بہادر یار جنگ کی زبان کا جادو بھی مجھے یاد ہے۔ 1911ء میں نواب صاحب نواب بہادر خان تھے۔ ’نواب بہادر یار جنگ‘ کا خطاب بعد میں ملا تھا۔” ""مولانا ابوالکلام کی ”انا“ مغروروں اور متکبّروں کی سی ”انا“ نہیں تھی۔ وہ بس اللہ تعالیٰ کے سوا کسی کے آگے جھکتے نہیں تھے۔ تو یہ تو قابل ستائش ”انا“ ہے۔ یا اپنے علم و فضل اور اپنی ذہانت و طباعی کا انھیں احساس تھا، تو اس میں بھی کیا برائی ہے۔ تھے ہی مولانا واقعی جینئس۔ مغرور اور متکبّر وہ قطعی نہیں تھے۔ میں نے ان کی حالت میں کبھی فرق نہیں پایا۔ مولانا ابو الکلام جیسے 1910ء میں تھے 1947ء تک مجھے تو ویسے ہی نظر آئے۔ اقتدار نے ان کے دماغ اور زبان پر کوئی خراب اثر نہیں کیا تھا۔ وہ گاندھی اور جواہر لال کو خاطر میں نہیں لاتے تھے لیکن ہم معمولی ملنے والوں پر دھونس نہیں جماتے تھے۔”",entertainment
145,”حضور پرمٹ!“,https://urdu.arynews.tv/ishrat-rahmani-and-radio/,"عشرت رحمانی ایک ممتاز ادیب، مؤرخ، نقاد اور براڈ کاسٹر تھے جنھوں نے لگ بھگ سو کتابیں یادگار چھوڑی ہیں۔ آج عشرت رحمانی کا یومِ وفات ہے۔ ان کا اصل نام امتیاز علی خان تھا۔ 16 اپریل 1910ء کو رام پور (یو پی) میں پیدا ہوئے۔ تقسیمِ ہند کے بعد کراچی آگئے اور یہیں 20 مارچ 1992ء کو وفات پائی۔ تاریخی اور سوانحی موضوعات پر انھوں نے بڑا وقیع کام کیا۔ آل انڈیا ریڈیو پر سے عشرت رحمانی کی وابستگی ان دنوں ہوئی جب پطرس بخاری وہاں کا انتظام سنبھالے ہوئے تھے۔ اردو کے مایہ ناز ادیب اور مقبول مزاح نگار پطرس بخاری اپنی طباعی، غیر معمولی ذہانت اور مختلف علوم وفنون میں واقفیت رکھنے کے سبب ہندوستان بھر میں جانے جاتے تھے۔ پطرس بخاری کی شگفتہ مزاجی، بزلہ سنجی اور ہمہ گیر لیاقت و ذہانت ہر اعلیٰ وادنیٰ محفل میں ان کی ذات کو ممتاز بنائے رہتی تھی۔ عشرت بخاری کو ان کے ساتھ کام کرنے کا موقع ملا اور وہ بھی ان سے متاثر ہوئے بغیر نہ رہ سکے۔ یہاں ہم عشرت رحمانی کی ایک تحریر سے وہ اقتباس نقل کررہے ہیں جس میں انھوں نے بخاری صاحب کی شخصیت اور ان کے اوصاف کو بیان کیا ہے۔ عشرت رحمانی لکھتے ہیں: ""بخاری صاحب ضابطہ و قاعدہ کے سختی سے پابند ہونے کے باوجود ہر معاملے کو چٹکی بجاتے باتوں باتوں میں طے کر دیتے تھے۔ مشکل سے مشکل مسئلہ کو نہایت خندہ پیشانی سے باآسانی حل کرنا ان کے ضابطہ کا خاصہ تھا۔ ان کی ضابطہ کی زندگی کے بے شمار واقعات و مطائبات مشہور ہیں جن کا بیان اس مختصر مضمون میں دشوار ہے وہ اپنے تمام ماتحت اہلکاروں سے ایک اعلیٰ افسر سے زیادہ ایک ناصح مشفق کا سلوک اختیار کرتے۔ ہر شخص کی ذہنی صلاحیت اور قابلیت کو بخوبی پرکھ لیتے۔ اس کے ساتھ اسی انداز سے ہم کلام ہوتے اور اس کے عین مطابق برتاؤ کرتے۔ شگفتہ بیانی ان کا خاص کمال تھا۔ اور ہر شخص کے ساتھ گفتگو کے دوران میں اس کا دل موہ لینا اور بڑی سے بڑی شخصیت پر چھا جانا ان کا ادنیٰ کرشمہ تھا۔ ان کے حلقہٴ احباب میں سیاسی لیڈر، سرکاری افسران اعلیٰ، پروفیسر، عالم فاضل اور ادیب و شاعر سب ہی تھے لیکن سب ہی کو ان کی لیاقت اور حسنِ گفتار کا معترف پایا۔ ان احباب میں سے اکثر ان کے ضابطہ کے کاموں میں سفارشیں بھی کرتے لیکن وہ تمام معاملات میں وہی فیصلہ کرتے جو حق و دیانت کے مطابق ہوتا۔ لطف یہ ہے کہ خلافِ فیصلہ کی صورت میں بھی کسی کو شکایت کا موقع نہ دیتے اور بڑے اطمینان و سکون سے اس طرح سمجھا کر ٹال دیتے کہ صاحبِ معاملہ مطمئن ہونے پر مجبور ہو جاتا۔” ""بخاری صاحب کا حاکمانہ برتاؤ اپنے ماتحت افسران ہی کے ساتھ مشفقانہ نہیں تھا بلکہ تمام درجوں کے ملازمین کے ساتھ بھی پسندیدہ تھا۔ ہر اہل کار ان کے حسنِ سلوک اور اخلاقِ حمیدہ کا گرویدہ اور معترف تھا۔ ماتحت عملہ میں جو ادیب، شاعر اور ان کے دوست احباب شامل تھے ان کے ساتھ دفتر میں نہایت باضابطہ اور باقاعدہ ڈائریکٹر جنرل نظر آتے لیکن نجی صحبتوں میں اسی انداز کی بے تکلفی برتتے، جس حیثیت کے تعلقات ہوتے۔ ضابطہ کی پابندی کا یہ حال تھا کہ ایک بار اسٹوڈیو کے محافظ نے ان کو حسبِ ضابطہ بغیر پرمٹ دروازے کے اندر داخل ہونے سے روک دیا۔ نئی دہلی پارلیمنٹ اسٹریٹ کے براڈ کاسٹنگ ہاؤس میں بالائی منزل پر ڈائریکٹر جنرل کے دفاتر تھے۔ اور زیریں منزل میں دہلی اسٹیشن کے دفاتر اور اسٹوڈیوز واقع تھے۔ واقعہ یوں ہوا کہ ایک دن بخاری صاحب اپنے دفتر سے اُٹھ کر بغرض معائنہ اسٹوڈیوز کی عمارت میں جانے لگے۔اسٹوڈیوز کے دروازے پر محافظ موجود تھا جس کا پہلا فرض یہ تھا کہ وہ اندر جانے والے ہر شخص کو ٹوکے اور داخلے کا پرمٹ دیکھ کر دروازہ کھولے ورنہ باہر ہی روک دے۔ بخاری صاحب کا حکم تھا کہ اس ضابطہ کی سختی سے پابندی کی جائے اور وہ خود پرمٹ کارڈ اپنے لئے بھی ساتھ رکھتے تھے۔ اس وقت اتفاق سے پرمٹ ساتھ لے جانا بھول گئے۔ محافظ نے حسبِ صابطہ ادب سے سلام کیا۔ اور عرض کیا۔ ”حضور پرمٹ!“ ڈائریکٹر جنرل بخاری نے جیب میں ہاتھ ڈالا پرمٹ کارڈ نہ پایا، خاموشی سے مسکرائے اور واپس اپنے دفتر چلے گئے، تھوڑی دیر بعد چپراسی آیا اور محافظ کی طلبی کا حکم سنایا۔ ”ڈائریکٹر جنرل کو اس طرح بے باکی سے روک دیا۔ اب خیریت نہیں۔“ محافظ بے چارہ تھرتھر کانپنے لگا۔ باضابطہ پیشی ہوئے اور محافظ جو ڈرتا ہانپتا حاضر ہوا تھا خوش خوش اکڑتا ہوا اپنی ڈیوٹی پر واپس گیا۔ ڈائریکٹر جنرل نے اس کی فرض شناسی اور مستعدی کی تعریف کر کے اس کی حوصلہ افزائی کی۔ اور کئی روز تک اس محافظ کے چرچے براڈ کاسٹنگ ہاؤس میں ہوتے رہے۔”",entertainment
146,نجات کا طالب غالب,https://urdu.arynews.tv/mirza-ghalib-book-passage-insha/,"مرزا غالب کی غزلیں‌ ہی نہیں ان کے خطوط بھی مشہور ہیں۔ غالب نے اردو زبان میں خطوط نویسی میں پُر تکلّف زبان، القاب اور روایتی طریقۂ سلام و پیام کو اہمیت نہ دی بلکہ اس روش کو ترک کر کے اردو خطوط نویسی کو خوش مزاجی، لطف اور تازگی سے بھر دیا۔ ابنِ‌ انشاء اردو کے ممتاز مزاح نگار اور شاعر تھے جن کی کتاب خمارِ  گندم میں شامل غالب کا ایک فرضی خط یہاں ہم نقل کر رہے ہیں۔ ملاحظہ کیجیے۔ منشی صاحب میاں داد خاں سیاح یہ خط نواب غلام بابا خاں کے توسط سے بھیج رہا ہوں کہ تمہارا تحقیق نہیں اس وقت کہاں ہو۔ اشرف الاخبار تمہارے نام بھجوایا تھا، وہ واپس آگیا کہ مکتوب الیہ شہر میں موجود نہیں۔ اس اخبار کے مہتمم صاحب کل آئے تو کچھ اخبار بلاد دیگر کے دے گئے کہ مرزا صاحب انہیں پڑھیے اور ہو سکے تو رنگ ان لوگوں کی تحریر کا اختیار کیجیے کہ آج کل اسی کی مانگ ہے۔ یہ اخبار لاہور اور کرانچی بندر کے ہیں۔ کچھ سمجھ میں آئے کچھ نہیں آئے۔ آدھے آدھے صفحے تو تصویروں کے ہیں۔ دو دو رنگ کی چھپائی موٹی موٹی سرخیاں۔ افرنگ کی خبریں۔ اگر بہت جلد بھی آئیں تو مہینہ سوا مہینہ تو لگتا ہی ہے لیکن یہ لوگ ظاہر کرتے ہیں کہ آج واردات ہوئی اور آج ہی اطلاع مل گئی۔ گویا لوگوں کو پرچاتے ہیں۔ بے پر کی اڑاتے ہیں۔ پھر ایک ہی اخبار میں کشیدہ کاری کے نمونے ہیں، ہنڈیا بھوننے کے نسخے ہیں۔ کھیل تماشوں کے اشتہار ہیں۔ ایک لمبا چوڑا مضمون دیکھا، ’’اداکارہ دیبا کے چلغوزے کس نے چرائے۔‘‘ سارا پڑھ گیا۔ یہ سمجھ میں نہ آیا کہ کیا بات ہوئی۔ کسی کی جیب سے کسی نے چلغوزے نکال لیے تو یہ کون سی خبر ہے۔ خیر یہ سب سہی، لطیفے کی بات اب کہتا ہوں۔ کرانچی کے ایک اخبار میں میرے تین خط چھپے ہیں۔ ایک منشی ہرگوپال تفتہ کے نام ہے، ایک میں نواب علائی سے تخاطب اور ایک میر مہدی مجروح کے نام۔ میں حیران کہ ان لوگوں نے میرے خطوط اخبار والوں کو کیوں بھیجے۔ اب پڑھتا ہوں تو مضمون بھی اجنبی لگتا ہے۔ اب کہ جو شراب انگریزی سوداگر دے گیا ہے کچھ تیز ہے۔ اور یہ سچ ہے کہ کبھی کبھی کیفیت اک گونہ بے خودی سے آگے کی ہو جاتی ہے۔ یا تو میں نے اس عالم میں لکھے اور کلیان اٹھا کر ڈاک میں ڈال آیا۔ یا پھر کسی نے میری طرف سے گھڑے ہیں اور اندازِ تحریر اڑانے کی کوشش کی ہے۔ کونے میں کسی کا نام بھی لکھا ہے، ابنِ انشا۔ کچھ عجب نہیں یہی صاحب اس شرارت کے بانی مبانی ہوں۔ نام سے عرب معلوم ہوتے ہیں۔ لیکن یہ کیا حرکت ہے۔ سراسر دخل در معقولات ہے۔ اخبار نویسی میں ٹھٹول کیا معنی؟ بھئی مجھے بات پسند نہیں آئی۔ امید ہے وہ ٹوپیاں تم نے نواب صاحب کو پہنچا دی ہوں گی۔ نواب صاحب سے میرا بہت بہت سلام اور اشتیاق کہنا۔ میں سادات کا نیاز مند اور علی کا غلام ہوں۔ نجات کا طالبغالب",entertainment
147,حافظ نور اللہ سے نواب سعادت علی خان کی فرمائش,https://urdu.arynews.tv/abdul-haleem-sharar-book-passage-2/,"دریا کے دو کناروں پر بسے ہوئے لکھنؤ کو بارہا روندا گیا اور حملہ آور افواج آگے بڑھ گئیں۔ ہندوستان کا یہ مشہور شہر صدیوں تک اجڑتا اور اپنے دامن میں لوگوں بساتا رہا یہاں تک کہ لکھنؤ کو ایرانی نژاد نوابینِ اودھ نے تہذیب و ثقافت کا گڑھ اور علم و ادب کا گہوارا بنا دیا اور اہلِ لکھنؤ پر راج کیا۔ عبدالحلیم شررؔ بیسویں صدی کی علمی و ادبی شخصیت تھے جنھیں لکھنؤ کی سماجی و تہذیبی زندگی کا رمز شناس بھی کہا جاتا ہے۔ ان کی کتاب ""مشرقی تمدن کا آخری نمونہ: گزشتہ لکھنؤ” ہمیں اُس لکھنؤ کی سیر کراتی ہے جس کی نظیر ملنا مشکل ہے اور اس کتاب کے صفحات رفتگاں کی یاد تازہ کر دیتے ہیں۔ اس کتاب کے ایک باب میں عبدالحلیم شررؔ نے لکھنؤ کے چند باکمال خوش نویسوں کا ذکر کیا ہے، ملاحظہ کیجیے۔ ""علوم ہی سے وابستہ کتابت اور تحریر کے فن ہیں۔ مسلمانوں کا پُرانا خط عربی تھا جس کو نسخ کہتے ہیں۔ خلافتِ بغداد کے ازمنۂ وسطی تک ساری دنیائے اسلام میں مشرق سے مغرب تک یہی خط تھا جو ارض حیرہ کے پرانے خط سے، خطِ کوفی اور خط کوفی سے خطِ نسخ بن گیا تھا۔ خاندانِ طاہریہ کے زمانے سے وہ تمام علم و فن جو بغداد میں عروج پا رہے تھے، ایران و خراسان کی طرف آنے لگے۔ اور دیلمیوں اور سلجوقیوں کے زمانے میں بغداد کے اکثر کمالات ایران میں بخوبی جمع ہو گئے۔ خصوصاً دیلمیوں کے علمی ذوق اور تفننِ طبع سے ایران کا مغربی صوبہ آذربائیجان جو قدرۃً عراق عجم و عراق عرب کے آغوش میں واقع تھا، ہر قسم کی خوبیوں اور ترقیوں کا گہوارہ قرار پا گیا۔” ""اسی علاقے میں پہلے پہل خط نے بھی نئی وضع اختیار کرنا شروع کی۔ کتابت خطاطی کی حدوں سے نکل کے نقاشی کی قلمرو میں داخل ہو گئی اور اس میں مصورانہ نزاکتیں پیدا کی جانے لگیں۔ عجمی نزاکت پسندوں کو خطِ عرب کی پرانی سادگی میں بھدا پن نظر آیا اور پرانی شان اور وضع خود بخود چھوٹنے لگی۔ نسخ میں قلم ہر حرف اور لفظ میں اوّل سے آخر تک یکساں رہا کرتا تھا۔ حرفوں میں غیر موزوں خمی اور غیر متناسب ناہمواری ہوتی تھی۔ دائرے گول نہ تھے بلکہ نیچے اور چپٹے ہوتے اور ادھر اُدھر ان میں کونے پیدا ہو جاتے۔ اب نقاشی کی نزاکت کو خطاطی میں ملا کے تحریر میں نوک پلک پیدا کی جانے لگی۔ حرفوں کی نوکیں، گردنیں، اور دُمیں باریک بنائی جانے لگیں۔ دائرے خوبصورت اور گول لکھے جانے لگے۔ اس جدید مذاق کو پوری طرح پیش نظر رکھ کے سب سے پہلے میر علی تبریزی نے، جو خاص دیلم کا رہنے والا تھا، اس نئے خط کو بااصول و باقاعدہ بنا کے مشرقی بلاد میں رواج دیا اور اس کا نام نستعلیق قرار دیا۔ جو اصل میں نسخ تعلیق یعنی ضمیمۂ نسخ تھا۔” ""یہ نہیں معلوم کہ میر علی تبریزی کس زمانے میں تھے۔ منشی شمس الدین صاحب جو آج لکھنؤ کے مشہور و مستند خوش نویس ہیں، ان کا زمانہ تیمور سے پہلے بتاتے ہیں۔ لیکن نستعلیق کی کتابیں اتنی پُرانی ملتی ہیں کہ تیمور درکنار، ہم سمجھتے ہیں کہ اس خط کی ایجاد محمود غزنوی سے بھی پہلے ہو چکی تھی۔ اس میں شک نہیں کہ محمود کے حملوں کے ساتھ ہی ساتھ ہندوستان میں فارسی خوش نویسوں کی بھی آمد شروع ہو گئی ہو گی۔ جس کے اثر سے یہاں اس خط کا رواج شروع ہوا۔ اور ہندوستان کے ہر صوبے اور ہر خطے میں نستعلیق کے خوش نویس کثرت سے پیدا ہو گئے۔ لہٰذا یا تو میر علی تبریزی کا زمانہ بہت قدیم ہے اور یا وہ اصلی موجدِ خط نہیں ہیں۔ لیکن اس میں شک نہیں کہ دہلی و لکھنؤ بلکہ سارے ہندوستان کی موجودہ خوش نویسی اپنا استادِ اوّل میر علی تبریزی کو بتاتی ہے۔ ان کے ایک مدتِ دراز کے بعد ایران میں نستعلیق کی استادی میں میر عماد الحسنی کا نام مشہور ہوا، جو خوش نویسوں میں بڑے ممتاز و نامور کاتب اور استادُ الکُل مانے جاتے ہیں۔ ان کے بھانجے آغا عبد الرشید دیلمی، نادر شاہ کے حملوں کے زمانے میں واردِ ہند ہوئے اور لاہور میں آ کر ٹھہر گئے۔ لاہور میں ان کے صدہا شاگرد پیدا ہوئے جنہوں نے اقطاعِ ہند میں پھیل کے انہیں ہندوستان کی خوش نویسی کا آدم نہیں تو نوح ضرور ثابت کر دیا۔ انہی کے دو شاگرد جو ولایتی تھے، واردِ لکھنؤ ہوئے۔ ان دونوں بزرگوں میں سے ایک حافظ نور اللہ اور دوسرے قاضی نعمت اللہ تھے۔” ""کہا جاتا ہے کہ عبد اللہ بیگ نامی آغا عبد الرشید کے ایک تیسرے باکمال شاگرد بھی لکھنؤ میں آئے تھے۔ ان حضرت کے آنے کا زمانہ غالباً نواب آصف الدّولہ بہادر کا عہد تھا، جب یہاں کوئی باکمال آ کے واپس نہ جانے پاتا تھا۔ قاضی نعمت اللہ آتے ہی اس خدمت پر مامور ہو گئے کہ شاہ زادوں کو اصلاح دیا کریں اور حافظ نور اللہ کو بھی دربارِ اودھ سے تعلق ہو گیا اور ان دونوں نے یہاں ٹھہر کے لوگوں کو خوش نویسی کی تعلیم دینا شروع کی۔” ""ان بزرگوں کے علاوہ یہاں اور پرانے خوش نویس بھی تھے جن میں سے ایک نامور بزرگ منشی محمد علی بتائے جاتے ہیں۔ مگر آغا الرشید کے شاگردوں نے اپنا ایسا سکّہ جما لیا کہ خوش نویسی کے تمام شائق بلکہ سارا شہر ان کی طرف رجوع ہو گیا۔ جسے خطاطی کا شوق ہوا، انہی کا شاگرد ہو گیا۔ اور تمام خوش نویسانِ سلف کے نام مٹ کے گمنامی کے ناپیدا کنار سمندر میں غرق ہو گئے۔ اور سچ یہ ہے کہ یہ بزرگ اپنے کمال کے اعتبار سے اس کے مستحق بھی تھے۔” ""حافظ نور اللہ کی لکھنؤ میں جو قدر ہوئی اس کا اندازہ اسی سے نہیں ہو سکتا کہ وہ یہاں سرکار میں ملازم ہو گئے تھے بلکہ لکھنؤ کی قدردانی کا صحیح اندازہ اس سے ہوت ہے کہ لوگ ان کے ہاتھ کے لکھے ہوئے قطعوں کو موتیوں کے دام مول لیتے۔ یہاں تک کہ ان کی معمولی مشق بازار میں صرف ایک روپیہ حرف کے حساب سے ہاتھوں ہاتھ بک جاتی تھی۔” ""ان دنوں اُمرا اور شوقین لوگ اپنے مکانوں کو بجائے تصویروں کے قطعات سے آراستہ کیا کرتے تھے۔ جس کی وجہ سے علی العموم قطعوں کی بے انتہا مانگ تھی۔ اور جہاں کسی اچھے خوش نویس کے ہاتھ کا قطعہ مل جاتا، اس پر لوگ پروانوں کی طرح گرتے اور اسے آنکھوں سے لگاتے۔ اس سے سوسائٹی کو تو یہ فائدہ پہنچتا کہ اکثر اخلاقی اصول اور ناصحانہ فقرے یا اشعار ہمیشہ پیشِ نظر رہتے، اور ہر وقت گھر میں اخلاقی سبق ملتا رہتا اور خوش نویسی کو یہ فائدہ پہنچتا کہ خوش نویسوں اور صاحب کمال خطاطوں نے اپنے کمال کو قطعہ نویسی ہی تک محدود کر دیا تھا۔ جو آب دار اور عمدہ وصلیوں کو لکھ کے تیار کرتے اور اسی میں وہ گھر بیٹھے دولت مند ہو جاتے۔ مگر افسوس اب ہندوستان سے قطعات اور کتبوں کا رواج اُٹھتا جاتا ہے اور ان کی جگہ تصویروں نے لے لی ہے۔ جس کی وجہ سے اگلے نفیس و مہذب شرعی مذاقِ آرایش کے مٹ جانے کے ساتھ خوش نویسی بھی ہندوستان سے اٹھ گئی۔ اب کاتب ہیں، خوش نویس نہیں ہیں۔” ""اور جو دو ایک خطاط مشہور بھی ہیں، وہ مجبور ہیں کہ کاپی نویسی اور کتابت سے اپنا پیٹ پالیں جو چیز کہ اصل میں خوش نویسی کی دشمن ہے۔ بہ خلاف اس کے، ان دنوں ایک گروہ قائم ہو گیا تھا جس کا کام فقط یہ تھا کہ خوش نویسی کو اپنے اصول پر قائم رکھے اور اس کو وقتاً فوقتاً مناسب ترقیاں دیتا رہے۔ چنانچہ اگلے خوش نویس، کتابت کو اپنی شان سے ادنا سمجھتے تھے اور خیال کرتے کہ جو شخص پوری پوری کتابیں لکھے گا، وہ غیر ممکن ہے کہ اوّل سے آخر تک اصول و قواعدِ خوش نویسی کو پوری طرح نباہ سکے۔ اور سچ یہ ہے کہ جتنی محنت اور مشقت وہ لوگ ایک ایک وصلی کی درستی میں کرتے تھے، اس کی عشرِ عشیر محنت بھی کاتب کسی پوری کتاب کے لکھنے میں نہیں کر سکتے۔” ""ان کی محنت کا اندازہ اس سے ہو سکتا ہے کہ حافظ نور اللہ سے ایک بار نواب سعادت علی خاں نے فرمایش کی کہ ""مجھے گلستاں کا ایک نسخہ لکھ دیجیے” نواب سعادت علی خاں، گلستانِ سعدی کے بے حد شائق تھے اور کہتے ہیں کہ گلستاں ہر وقت ان کے سرہانے موجود رہا کرتی تھی۔ اور کوئی ایسی فرمایش کرتا تو حافظ نور اللہ اپنی توہین سمجھ کے اس کا منہ ہی نوچ لیتے مگر فرماں روائے وقت کا کہنا تھا، منظور کر لیا، اور عرض کیا، تو مجھے اسی گڈی کاغذ (ان دنوں رم کو گڈی کہتے تھے) ایک سو (100) قلم تراش چاقو اور خدا جانے کتنے ہزار قلموں کے نیزے منگوا دیجیے” سعادت علی خاں نے حیرت سے پوچھا: ""فقط اکیلی ایک گلستان کے لیے اتنا سامان درکار ہو گا؟” کہا ""جی ہاں، میں اتنا ہی سامان خرچ کیا کرتا ہوں۔” نواب کے لیے اس سامان کا فراہم کرنا کچھ دشوار تو تھا نہیں، منگوا دیا۔ اب حافظ صاحب نے گلستاں لکھنا شروع کی مگر پوری نہیں ہونے پائی تھی، سات ہی باب لکھنے پائے تھے اور آٹھواں باب باقی تھا کہ انتقال ہو گیا۔” ""ان کے بعد جب ان کے بیٹے حافظ ابراہیم دربار میں پیش ہوئے اور انہیں سیاہ خلعتِ تعزیت عطا ہوا تو سعادت علی خاں نے کہا: ""بھئی، میں نے حافظ صاحب سے گلستاں لکھوائی تھی، خدا جانے اس کا کیا حال ہوا؟” حافظ ابراہیم نے عرض کیا: ""ان کے لکھے ہوئے سات باب تیار ہیں، آٹھواں باب باقی ہے، اسے یہ حقیر لکھ دے گا۔ اور اس قدر ان کی شان سے ملا دے گا کہ حضور امتیاز نہ کر سکیں گے۔ لیکن ہاں اگر کسی مُبصر خوش نویس نے دیکھا تو وہ بے شک پہچان لے گا۔” نواب نے اجازت دی اور اس گلستاں کو حافظ ابراہیم نے پورا کیا۔” ""ان بزرگوں کے تذکرے سے میرا یہ مقصد نہیں ہے کہ خوش نویسی میں لکھنؤ کو کوئی ایسا امتیاز حاصل ہو گیا تھا جو ہندوستان میں عدیم النظیر ہو، بہ خلاف اس کے میرا خیال ہے کہ نسخ کے جیسے جیسے باکمال دولتِ مغلیہ سے پہلے ہندوستان میں گزر چکے ہیں، ان کے عشرِ عشیر درجے کو بھی یہ لوگ نہیں پا سکتے بلکہ نسخ کا کمال ان دنوں مٹ چکا تھا۔ نستعلیق کے متعلق اس قدر البتہ کہا جا سکتا ہے کہ حافظ نور اللہ اور حافظ ابراہیم کے ہاتھ کے قطعات جس ذوق و شوق سے سارے ہندوستان میں مقبول ہوئے اور کسی خوش نویس کے شاید نہ ہو سکے ہوں گے۔ لیکن اس پر بھی خطاطی کے فن میں لکھنؤ کا درجہ قریب قریب وہی تھا جو دیگر متمدن شہروں کا ہو سکتا ہے۔”",entertainment
148,نیازی خانم,https://urdu.arynews.tv/niyazi-khanum-ashraf-sabuhi/,"اردو زبان بالخصوص دلّی کے لوگوں کا لب و لہجہ اور روزمرّہ کا لطف ہی اور ہے۔ عرصے تک دہلی اور لکھنؤ نے اُردو کو بڑا سنوارا نکھارا۔ لہٰذا ان شہروں کی زبان ٹکسالی کہلاتی تھی۔ یہاں کے باشندوں کا لہجہ اور روزمرّہ سند کا درجہ رکھتا تھا۔ اسی شہر کے تھے اشرف صبوحی جن کے قلم سے کوئی تحریر نکلی ہو تو اس کا کیا ہی کہنا۔ اشرف صبوحی نے ایک ادیب، مترجم اور صحافی کے طور پر خوب نام و مقام بنایا۔ انھوں نے مشہور و معروف شخصیات کے خاکے، اپنے دور کے واقعات، اور گلی محلّے کے بعض‌ عام لوگوں‌ کی زندگی اور اُن کے طور طریقوں کو نہایت پُرلطف انداز میں اردو میں‌ اس قرینے سے لکھا ہے جس کی مثال آج شاذ ہی دی جاسکتی ہے۔ یہ ایک ایسی ہی عام عورت کا کردار ہے جو دلّی کے ایک گھرانے کی فرد تھیں۔ نام ان کا مصنّف نے نیازی خانم بتایا ہے اور ان کے بچپن کی شوخیوں اور شرارتوں کا تذکرہ کیا ہے۔ ملاحظہ کجیے۔ ""اللہ بخشے نیازی خانم کو عجیب چہچہاتی طبیعت پائی تھی۔ بچپن سے جوانی آئی، جوانی سے ادھیڑ ہوئیں۔ مجال ہے جو مزاج بدلا ہو۔ جب تک کنواری رہیں، گھروالوں میں ہنستی کلی تھیں۔ بیاہی گئیں تو کِھلا ہوا پھول بن کر میاں کے ساتھ وہ چُہلیں کیں کہ جو سنتا پھڑک اٹھتا۔ کیا مقدور ان کے ہوتے کوئی منہ تو بسورے۔” ""پھر خالی ہنسوڑ ہی نہیں۔ اللہ نے عقل کا جوہر بھی دیا تھا۔ ذہن اتنا برّاق کہ جہاں بیٹھیں ہنسی ہنسی میں سگھڑاپے سکھا دیں۔ گدگداتے گدگداتے بیسویں ٹیڑھے مزاجوں کو سیدھا کر دیا۔ غرض کہ جب تک جییں جینے کی طرح جییں۔ کسی کو اپنے برتاؤ سے شکایت کا موقع نہیں دیا۔ قاعدہ ہے کہ جہاں دو برتن ہوتے ہیں ضرور کھڑکا کرتے ہیں۔ لیکن قہقہوں کے سوا ان کے اندر کبھی کوئی دوسری آواز نہیں سنی۔ مرتے مر گئیں نہ یہ کسی سے بھڑیں، نہ ان سے کسی نے دو بدو کی۔ جیسی بچپن میں تھیں، ویسی ہی آخری دم تک رہیں۔” ""وہ جو کسی نے کہا ہے کہ پوت کے پانو پالنے میں نظر آجاتے ہیں۔ نیازی خانم ماں کی گود سے اتر کر گھٹنیوں چلنے میں ایسی شوخیاں اور ایسے تماشے کرتیں کہ دیکھنے والے حیران ہوتے۔ ہوش سنبھالنے کے بعد تو کہنا ہی کیا تھا۔ پوری پکّی پیسی تھیں۔ جو ان کی باتیں سنتا دنگ رہ جاتا۔” ""اگلے وقت تو نہ تھے لیکن اگلے وقتوں کے لگ بھگ مغلیہ خاندان کا آخری چراغ ٹمٹما رہا تھا کہ دلّی کے ایک شریف پڑھے لکھے، قال اللہ قال رسول کرنے والے خاندان میں نیازی خانم پیدا ہوئیں۔ نیازی خانم کی دو بہنیں اور تھیں۔ کوئی دو دو سال کے فرق سے بڑی، اور ایک چھوٹا بھائی۔” ""نیازی خانم کو گڑیوں کا بڑا شوق تھا۔ عجب عجب نام رکھے جاتے، ان کا بیاہ ہوتا تو مزے مزے کے رقعے لکھواتیں۔ مبارک بادیں، سہرے، اس کے بعد گڑیوں کے بچّے ہوتے تو زچہ گیریاں بناتیں۔ خود گاتیں اور ڈومنیوں سے گواتیں اور ان میں ایسی ایسی پھلجھڑیاں چھوڑتیں کہ گھروالے ہنسی کے مارے لوٹ لوٹ جاتے۔” ""ہمیں مرحومہ کی پوری سوانح عمری تو لکھنی نہیں کہ مہد سے لحد تک کے حالات بیان کریں اور نہ ہمارے پاس ان کی زندگی کا روزنامچہ ہے۔ ہاں چند واقعات سنے ہیں۔ آپ بھی سن لیں۔ زندہ دلی کے ایسے نمونے دنیا میں روز روز نظر نہیں آتے۔ ہونے کو ممکن ہے کہ نیازی خانم سے بڑھ چڑھ کر بھی عورتیں گزری ہوں گی، لیکن خدا جس کا نام نکال دے۔” ""ایک دن کا ذکر ہے، موری دروازے چالیسویں میں جانا تھا۔ بچوں کو ایسی تقریب میں یوں بھی کوئی نہیں لے جاتا، پھر یہ تو بلا کی شریر تھیں۔ اس کے علاوہ ان دنوں جانے آنے کی بھی آسانی نہ تھی۔ امیروں کے ہاں اپنی سواریاں ہوتیں، پالکیاں نالکیاں، بہلیاں، رتھیں۔ حسبِ مقدور غریب مانگے تانگے سے کام چلاتے۔ ڈولیوں میں لدتے یا بار کش کرایے پر کرتے۔ اِکّے تھے مگر وہ اچکی سواری سمجھی جاتی۔ بیل گاڑیوں میں دیر بہت لگتی۔ ڈولیوں میں اکٹھے باتیں کرتے ہوئے جانے کا لُطف کہاں؟ شہر میں دو چار سیج گاڑیاں آگئی تھیں، تو ان کا کرایہ زیادہ تھا۔ دلّی دروازے سے موری دروازے کا فاصلہ خاصا۔ صلاحیں ہوئیں کہ کیوں کر چلنا چاہیے۔ کسی نے کہا بار کش کر لو، کوئی بولی شکرم میں کبھی نہیں بیٹھے۔ دس پانچ آنے زیادہ جائیں گے۔ بلا سے سیر تو ہوجائے گی۔ سنا ہے دو گھوڑے جتتے ہیں۔ گھر کا گھر ہوتی ہے۔ جھلملیوں میں سے راستے کا خوب تماشا دکھائی دیتا ہے۔ اندر بیٹھنے والے سب کو دیکھیں اور باہر کا کوئی نہ دیکھے۔” ""آخر شکرم ہی کی ٹھہری اور بھائی صاحب جا کر سائی بھی دے آئے۔ اب سوال نیازی کی خانم کے لے جانے کا تھا۔ یہ نہ بچہ نہ بوڑھی اور ان کی بے چین فطرت سے سب واقف۔ ڈر تھا کہ ان کی بولیوں ٹھٹھولیوں کا کیا بندوبست۔ اگر یہ ساتھ چلیں تو روتوں کو ہنسائیں گی۔ اور کہیں بیچ بازار میں سیر کا شوق چرّایا۔ جھلملیاں اتار دیں تو کیا ہوگا۔ ان کی زبان میں تو بواسیر ہے۔ قہقہے لگانے شروع کر دیے، یا زور زور سے باتیں ہی کرنے لگیں تو کیسی بدنامی ہوگی۔ راہ گیر سمجھیں گے کہ نگوڑیاں کوئی بڑی اچھال چھکّا ہیں۔ نیازی خانم نے جو گھر والوں کو کانا پھوسی کرتے دیکھا تو وہ اڑتی چڑیا کے پَر گننے والی، فوراً سمجھ گئیں کہ ہو نہ ہو کہ کوئی بات ضرور مجھ سے چھپانے کی ہے۔ ٹوہ لینے کے لیے اِدھر ادھر ٹہلتے ٹہلاتے در سے لگ کر اس طرح کھڑی ہوگئیں، گویا کچھ خبر ہی نہیں۔” ""رات کا وقت تھا۔ ٹمٹماتے ہوئے کڑوے تیل کے چراغ کی روشنی پر چھائیں پڑتی ہوئی بڑی بہن کی بھی نظر پڑگئی۔ ایک نے دوسری سے ٹہوک کر کہا ‘‘فتنی کو دیکھا کیسی چھپ کر ہماری باتیں سُن رہی ہے۔ آؤ زرگری میں باتیں کریں۔’’ زرگری فرفری اور اسی طرح کی کئی بولیاں قلعے والوں کی ایجاد شہر کے اکثر گھرانوں میں بھی آپہنچی تھیں۔ ان بولیوں کا شریفوں کی لڑکیوں میں بہت رواج تھا۔ انجانوں سے بات چھپانے کی خاصی ترکیب تھی۔ چنانچہ ایک بہن بولی ‘‘کریوں ازا پزا ازس سزے لزے چزل لزیں یزا نزئیں۔’’ (کیوں آپا اسے لے چلیں یا نہیں؟) دوسری نے جواب دیا ‘‘ازب ازس کزو یہنز رزے نزے دزو۔’’ (اب اس کو یہیں رہنے دو) اس کے بعد دیر تک ہنسی ہوتی رہی اور زرگری میں باتیں کرتیں۔ کبھی فرفری میں۔” ""نیازی خانم کو یہ بولیاں نہیں آتی تھیں۔ جو کچھ بہنوں نے کہا وہ تو سمجھ میں کیا آتا تاہم ان کے مطلب کو پہنچ جاتیں۔ ان کی آنکھوں میں دھول ہی نہ ڈالی تو نام نیازی خانم نہیں۔ انھوں نے بھی ترکیب سوچ لی اور چپکے سے اپنے بھچونے پر آکر سوگئیں۔ صبح ہی ضروریات سے فارغ ہو کر سب نے کپڑے بدلنے شروع کیے۔ نیازی خانم غائب۔ والدہ: اے بھئی نیازی کہاں ہے۔ بی امتیازی تم بڑی کٹر ہو۔ وہ بھی چلی چلے گی تو کیا ہوگا؟ امتیازی: (بڑی بیٹی) اماں بی وہ بڑی شریر ہے۔ راستہ بھر ادھم مچاتی چلے گی۔ والدہ: سیج گاڑی وہ بھی دیکھ لیتی، بچّے ادھم مچایا ہی کرتے ہیں۔ بنیادی: (دوسری بیٹی) لے چلیے آپ ہی کو شرمندہ ہونا پڑے گا۔ امتیازی: تو اسی کو لے جاؤ چلو میں نہیں جاتی۔ والدہ: بوا بگڑتی کیوں ہو۔ جیسا تمھارا جی چاہے کرو۔ مگر وہ ہے کدھر؟ ماما: چھوٹی بیوی کو پوچھتی ہو؟ وہ تو سویرے اٹھتے ہی بی ہمسائی کے ہاں چلی گئیں۔ کل شام کو کوئی کہہ رہا تھاکہ نوری کے ابا بمبئی سے ولایتی گڑیا لائے ہیں۔ بنیادی: یہ بھی اچھا ہوا۔ کھیل میں لگی ہوئی ہے تو لگی رہنے دو۔ اتنے میں گاڑی آگئی تھی۔ گاڑی والا غُل مچا رہا تھا کہ جلدی چلو۔ امتیازی: اب دیر نہ کرو۔ گاڑی والے کی آواز اس کے کانوں میں پڑ گئی اور وہ آپہنچی تو پیچھا چھڑانا مشکل ہو جائے گا۔ ” ""سوار ہونے میں دیر کیا تھی۔ پردہ رکوا جھپاک جھپاک سب گاڑی میں جا بیٹھے۔ گاڑی بان دروازہ بند کر کے کوچ بکس پر چڑھ ہی رہا تھا کہ نیازی خانم ڈیوڑھی میں سے نکل گاڑی کے پائے دان پر جھلملیاں اٹھا اندر جھانکتے ہوئے بولی ‘‘چھوٹی آپا، تا، بڑی آپا سلام۔ اب زرگری نہیں بولتیں۔ کہو ‘لزے چزل تزی ہزو یزا نزاہزیں’۔ (لے چلتی ہو یا نہیں) والدہ: ہے تو بڑی فِتنی۔ نیازی: نہیں اماں بی میں تو چھوٹی ہوں۔ بڑی بہن: خدا ہی سمجھے۔ دوسری بہن: (ہنس کر) اور تم چھپی ہوئی کہاں تھیں۔ بڑی بہن: کپڑے بھی بدل رکھے ہیں۔ نیازی: اور کیا۔ اے بھئی گاڑی بان دروازہ تو کھول۔ گاڑی بان: کیا بیوی تم رہ گئی تھیں؟ نیازی: دروازہ کھولتا ہے یا باتیں بناتا ہے۔ سب ہنسنے لگے، دروازہ کھلا۔ نیازی خانم بڑے ٹھسے سے بیٹھیں اور سارے رستے بہنوں کا ستا مارا۔”",entertainment
149,امتحان سے قبل غبارِ خاطر کا مطالعہ!,https://urdu.arynews.tv/mukhtar-masood-book-passage/,"غبارِ خاطر ابو الکلام آزاد کے خطوط کا مجموعہ ہے۔ مولانا ابو الکلام آزاد ایک انشاء پرداز، صاحبِ اسلوب ادیب تھے جن کا تحریر و تقریر میں کوئی ثانی نہیں۔ ان کی تصنیف غبارِ خاطر کا کی نثر شگفتہ اور پیرایہ دلنشیں ہے۔ مختار مسعود بھی اردو ادب میں‌ اپنے اسلوب اور تصانیف کی وجہ سے شہرت اور مقام رکھتے ہیں۔ اپنے عہد کی ممتاز ادبی شخصیات اور بڑے بڑے قلم کاروں‌ کی طرح‌ مختار مسعود بھی مولانا ابوالکلام آزاد کی شخصیت اور ان کی تحریروں میں سحر میں‌ رہے اور اس کا تذکرہ اپنی کتابوں‌ میں‌ کیا ہے۔ یہاں‌ ہم مولانا آزاد کے تعلق سے مختار مسعود کے قلم سے نکلے چند پارے نقل کررہے ہیں۔ وہ لکھتے ہیں: بی اے کا امتحان شروع ہونے سے پانچ دن قبل مولانا آزاد کی ’غبارِ خاطر ‘ ہاتھ آگئی جسے پڑھنا شروع کیا تو یہ بھی یاد نہ رہا کہ پانچ روز بعد بی اے کا امتحان شروع ہونے والا ہے۔ چوبیس گھنٹے بعد جب یہ کتاب پڑھ کے رکھی تو اُس کا جادو پوری طرح چڑھ چکا تھا۔ مختار مسعود  لکھتے ہیں: ’’غبارِ خاطر ختم ہوئی۔ میں نے اُسے جہاں سے اُٹھایا تھا وہاں واپس رکھنا چاہا (تو) کتاب نے کہا (کہ اب) باقی باتیں امتحان کے بعد ہوں گی۔ اِس وقت تو (مجھے) تم سے ایک عہد لینا ہے کہ ’’میں مسمٰی مختار مسعود متعلم بی اے (سال آخر) بقائمی ہوش و حواس اور بہ رضا و رغبت یہ عہد کرتا ہوں کہ اگر حالات سازگار ہوئے اور زندگی نے موقع دیا تو میں بالیدگی، شائستگی اور حکمت کے اِس سبق کو جو مجھے اردو اور فارسی کی اِس (لازوال) نثر نے دیا ہے قرضِ حسنہ سمجھتے ہوئے بقلم خود قسط وار اُتارنے کی پوری پوری کوشش کروں گا۔ وہ اس کتاب کے مطالعہ کے فوائد کا تذکرہ کرتے ہوئے رقم طراز ہیں: ’’امتحان  کا خوف دل سے جاتا رہا۔ جامعاتی اور رسمی تعلیم کا حکمت اور دانش سے ہرگز کوئی تعلق نہیں۔ (اسی طرح ) فکر و نظر کا بھی تعلیمی اسناد (ڈگریوں) سے کوئی علاقہ نہیں۔ (اس) زور پر نہ کوئی اچھا شعر کہہ سکتا ہے نہ اچھی نثر لکھ سکتا ہے۔ نہ اچھی کہانی کہہ سکتا ہے اور نہ اچھی تصویر بنا سکتا ہے۔ اِن منزلوں کے راستے اور (ہی) ہیں۔ سنگلاخ اور دشوار گزار۔ تلوے چھلنی ہو جاتے ہیں۔ جسم  پسینے پسینے اور چور چور  ہو جاتا ہے (کیونکہ ) جسم ایک آرام طلب ذات ہے۔ ’کسب ِ کمال‘ کے لیے اُسے بہت بے آرام ہونا پڑتا ہے۔ تب جاکر ’عزیز جہاں شوی ‘ کی منزل آتی ہے۔ اور آدمی مڑ کر دیکھتا ہے تو حیران ہو جاتا ہے کہ ذرا سی بے آرامی اور اس کا اتنا بڑا صلہ!قدرت کتنی فیاض ہے۔ اور انسان کتنا نا سمجھ۔۔‘‘(حرفِ شوق)",entertainment
150,جب میر تقی میر نے رعایت خاں کی نوکری چھوڑی,https://urdu.arynews.tv/mir-taqi-mir-book-passage/,"شاعر کو تلمیذِ رحمانی بھی کہا گیا ہے اور پیغمبر کا بھی درجہ دیا گیا ہے، لیکن میر تقی میر تنہا شاعر ہیں جن کو خدائے سخن کہا جاتا ہے۔ ولی دکنی، سودا، نظیر اکبرآبادی، انیس، غالب اور اقبال کے ہوتے ہوئے میر اردو شاعری میں عظمت کے تنہا مسند نشین نہیں ہیں اور نہ یہ کہنا صحیح ہو گا کہ وہ اردو کے سب سے بڑے شاعر ہیں۔ پھر بھی اس حقیقت سے انکار نہیں کہ اردو کے تمام شعرا میں سرفہرست میر ہی کا نام رہے گا۔ ڈیڑھ سو برس سے اردو کے عظیم شعراء میر کو خراجِ عقیدت پیش کرتے آئے ہیں اور یہ بات ایک مسلمہ حقیقت بن چکی ہے کہ ’’آپ بے بہرہ ہے ہے جو معتقد میر نہیں۔‘‘ یوں تو میر کی بد دماغی کے بہت سے افسانے مشہور ہیں لیکن انہوں نے خود اپنی آپ بیتی ’’ذکرِ میر‘‘ میں ایک واقعے کا ذکر کیا ہے۔ یہ ان کی جوانی کا زمانہ تھا اور وہ رعایت خاں کے نوکر تھے لکھتے ہیں، ’’ایک چاندنی رات میں خان کے سامنے ڈوم کا لڑکا چبوترے پر بیٹھا گا رہا تھا۔ (خان نے) مجھے دیکھا تو کہنے لگا کہ میر صاحب، اسے اپنے دو تین شعر ریختے کے یاد کرا دیجیے تو یہ اپنے ساز پر درست کر لے گا۔ میں نے کہا، یہ مجھ سے نہیں ہو سکتا۔ کہنے لگا میری خاطر سے۔ چونکہ ملازمت کا پاس تھا۔ طوعا و کرہا تعمیل کی اور پانچ شعر ریختے کے اسے یاد کرائے۔ مگر یہ بات میری طبعِ نازک پر بہت گراں گزری۔ آخر دو تین دن کے بعد گھر بیٹھ رہا۔ اس نے ہر چند بلایا، نہیں گیا، اور اس کی نوکری چھوڑ دی۔‘‘ (بحوالہ، میر کی آپ بیتی۔ نثار احمد فاروقی) (علی سردار جعفری کے مضمون بعنوان میر: صبا در صبا سے اقتباس)",entertainment
151,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",business
152,"امریکی ارکان کانگریس سے خط  لکھوانا گولڈ اسمتھ فیملی  کی ہی  کارستانی ہے،  شرجیل میمن",https://urdu.arynews.tv/sherjeel-memon-reaction-on-us-lawmaker-letter/,"کراچی : وزیر اطلاعات سندھ شرجیل میمن کا کہنا ہے کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے ، اسرائیلی پیسہ استعمال کرکےبانی کورہاکرانےکی کوشش ہورہی ہے۔ تفصیلات کے مطابق پی ٹی آئی رہنماؤں کی رہائی کے لیے امریکی ارکان کانگریس کے خط پر وزیر اطلاعات سندھ شرجیل میمن نے ردعمل دیتے ہوئے کہا کہ ارکان کانگریس سےبائیڈن کو خط کس نے لکھوایا اور کیا مقصد ہے سب جانتےہیں ، کیاامریکی ارکان کانگریس نےفلسطین اورکشمیرکی صورتحال پرکبھی خط لکھا؟ صوبائی وزیر کا کہنا تھا کہ امریکا میں لابسٹ کو ہائر کیاگیاہےتاکہ بانی پی ٹی آئی کی رہائی کیلئےدباؤڈالاجائے، پاکستان میں پی ٹی آئی کی فنڈنگ کے کروڑوں امریکا میں لابسٹ پرخرچ ہورہےہیں، عالمی لابسٹ کو ہائرکیا جارہا ہےتاکہ پاکستان کے اندرونی معاملےمیں مداخلت کریں. انھوں نے کہا کہ پی ٹی آئی کاایک ہی ایجنڈاہےکہ حکومت پر دباؤ ڈال کر بانی کو رہا کرائیں، عدم اعتماد کےوقت پی ٹی آئی کہتی تھی پاکستان کا اندرونی معاملہ ہے اور ہم غلام نہیں ، پی ٹی آئی نے امریکا پرہی اپنی حکومت گرانے کی سازش کاالزام لگایا تھا اور آج پی ٹی آئی لابسٹ کےذریعے اُس ہی امریکی حکومت کوخط لکھوا رہی ہے۔ شرجیل میمن کا کہنا تھا کہ امریکی ارکان کانگریس سے خط لکھوانا گولڈ اسمتھ فیملی کی ہی کارستانی ہے، گولڈ اسمتھ فیملی اسرائیل کی لابسٹ ہے۔ انھوں نے بتایا کہ بانی پی ٹی آئی پاکستان میں اسرائیل کا اثاثہ ہے، اسرائیلی جریدوں میں آرٹیکلز ہیں کہ پاکستان میں بانی ہی اسرائیل کو سوٹ کرتا ہے، خط وہ لکھوا رہے ہیں جن کا ایجنڈا ہمیشہ پاکستان کو نقصان پہنچانا ہے، ڈاکٹر اسرار نے 20، 25سال پہلے ہی بانی پی ٹی آئی سےمتعلق بتا دیاتھا۔ وزیراطلاعات سندھ کا کہنا تھا کہ اسرائیلی پیسہ استعمال کرکے بانی کو رہا کرانے کی کوشش ہورہی ہے، بانی اپنے دور میں سیاسی مخالفین کےخلاف نیب کو استعمال کرتےتھے،اس وقت خط کہاں تھے؟ اگریہ پاکستانی لابسٹ ہوتے تو کیا کشمیرکیلئے کبھی خط نہیں لکھواتے؟ انھوں نے مزید کہا کہ پی ٹی آئی بانی کی رہائی کےون پوائنٹ ایجنڈےکیلئے ہر حد تک جائے گی، بانی پی ٹی آئی پاکستان میں اسرائیل کا اسٹرٹیجک اثاثہ ہے، بانی کی رہائی کیلئےپی ٹی آئی کی طرف سے حیران کن چیزیں ابھی مزیدسامنےآئیں گی۔",business
153,دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی,https://urdu.arynews.tv/pakistan-vs-australia-second-t20-aus-win/,"سڈنی: تین ٹی ٹوئنٹی میچوں کی سیریز کے دوسرے میچ میں آسٹریلیا نے پاکستان کو سنسنی خیز مقابلے کے بعد 13 رنز سے شکست دیدی۔ پاکستان اور آسٹریلیا کے مابین دوسرا ٹی ٹوئنٹی میچ آج سڈنی میں کھیلا گیا، جہاں آسٹریلیا نے پاکستان کے خلاف دوسرے ٹی 20 میں بھی کامیاب حاصل کرلی جس کے بعد کینگروز کو 3 میچوں کی سیریز میں 0-2 کی فیصلہ کن برتری حاصل ہوگئی ہے۔ آسٹریلیا نے پہلے کھیل کر 9 وکٹوں پر147 رنز بنائے، ہدف کے تعاقب میں پاکستان کی ٹیم 134 رنز بنا کر آل آؤٹ ہوگئی۔ آسٹریلیا نے پاکستان کے خلاف جارحانہ انداز میں کھیل کا آغاز کیا تاہم پاکستان کیخلاف آسٹریلیا کی پہلی اور دوسری وکٹ 52رنز پر گری، اوپننگ بیٹر جیک فریزر 20 رنز بنا کر آؤٹ ہوئے، اس کے بعد آسٹریلیا کے کپتان جوش  انگلس بغیر کوئی رن بنائے آؤٹ ہوئے یہ دونوں وکٹیں حاصل حارث رؤف نے حاصل کیں۔ پاکستان کے خلاف میزبان آسٹریلیا کی تیسری وکٹ 56 رنز پر گری، اوپنر میتھیو شارٹ 32 رنز بنا کر عباس آفریدی کی گیند پر آؤٹ ہوئے۔ پاکستان کی جانب سے حارث رؤف نے 4 اور عباس آفریدی نے 3 کھلاڑیوں کو آؤٹ کیا جبکہ دو وکٹیں صفیان مقیم کے حصے میں آئیں۔ 148 رنز کے تعاقب میں پاکستان ٹیم 19.4اوورز میں 134 رنز بنا کر ہی آل آؤٹ ہوگئی۔ پاکستان کی جانب سے عثمان خان نے 52 رنز کی شاندار اننگز کھیلی جب کہ عرفان خان 37 رنز بنا کر ناقابل شکست رہے اور کپتان محمد رضوان نے 16 رنز بنائے۔ قومی ٹیم کی جانب سے صاحبزادہ فرحان نے 5، عباس آفریدی نے 4، بابراعظم نے 3 اور حارث رؤف نے 2 رنز بنائے جبکہ پاکستان کے چار کھلاڑی صفر پر آؤٹ ہوئے جس سلمان آغا، شاہین آفریدی، نسیم شاہ اور سفیان مقیم شامل ہیں۔ آسٹریلیا کے اسپینسر جانسن نے 26 رنز دے کر 5 وکٹیں حاصل کیں، ایڈم زمپا نے2 اور زاویئر بارٹلیٹ نے ایک وکٹ لی، آسٹریلیا کے اسپینسر جانسن عمدہ بولنگ کارکردگی پرپلیئر آف دی میچ قرار پائے۔ آسٹریلیا کے خلاف آج  دوسرے میچ میں قومی کرکٹ ٹیم میں ایک تبدیلی کی گئی تھی، حسیب اللہ کی جگہ سفیان مقیم کو ٹیم میں شامل کیا گیا تھا۔ یاد رہے کہ پہلے ٹی ٹوئنٹی میچ میں آسٹریلیا نے میکسویل کی شاندار اننگز کی بدولت کامیابی حاصل کی تھی، بارش کے باعث صرف 7اوورز کا کھیل ممکن ہوسکا تھا۔ واضح رہے کہ دونوں ملکوں کے درمیان اب تک 26 ٹی 20 انٹرنیشنل میچز کا انعقاد ہوچکا ہے، جبکہ دونوں ملکوں نے12، 12 میچز جیت رکھے ہیں جبکہ ایک میچ بے نتیجہ رہا اور ایک میچ ٹائی ہوا۔",business
154,وی پی این کا استعمال ناجائز !  حکومتی اورمذہبی شخصیات  غیرشرعی کام  کا کفارہ کیسے ادا کریں گے؟,https://urdu.arynews.tv/government-and-religious-figures-using-vpns-in-pakistan/,"اسلامی نظریاتی کونسل کی جانب سے دیئےگئے فتوے کے بعد سوال یہ کھڑا ہوگیا ہے کہ اب تک وی پی این استعمال کرنے والی حکومتی اور مذہبی شخصیات کیسے اسکا کفارہ ادا کریں گے۔ تفصیلات کے مطابق اسلامی نظریاتی کونسل نےوی پی این کااستعمال ناجائزقرار دے کر سب کی پریشانی بڑھا دی اور سوال کھڑا کردیا کہ اب تک وی پی این استعمال کرنے والے اسکا کفارہ کیسے ادا کریں گے۔ وزیراعظم شہبازشریف، چیئرمین پیپلزپارٹی بلاول بھٹو وی پی این استعمال کرتے رہے ہیں جبکہ مولانا فضل الرحمان، مفتی تقی عثمانی اور مولاناطاہراشرفی بھی غیرشرعی کام کے مرتکب پائے گئے، اب حکومتی اورمذہبی شخصیات ناجائز فعل کا کفارہ کیسے ادا کریں گے۔ وزیراعظم شہباز شریف نے نو منتخب امریکی صدر ڈونلڈ ٹرمپ کو مبارکباد کا ٹویٹ وی پی این استعمال کرکے دیا، چیئرمین پیپلز پارٹی بلاول بھٹو بھی وی پی این کا استعمال کرکے ٹویٹ کرتے ہیں۔ جمعیت علما اسلام کے سربراہ مولانا فضل الرحمان، پاکستان علما کونسل کے سربراہ مولانا طاہر اشرفی اور مفتی تقی عثمانی بھی ’’غیر شرعی‘‘ وی پی این کا استعمال کرتے رہے ہیں۔ اس کے علاوہ نیٹ نائب وزیراعظم اسحاق ڈار، وزیر دفاع خواجہ آصف، وزیراعلیٰ پنجاب مریم نواز، مریم اورنگزیب، وزیراعظم کے مشیر رانا ثنااللہ، وزیرداخلہ محسن نقوی بھی وی پی این کا استعمال کرکے سوشل میڈیا پربیانات داغتے رہے ہیں۔ یاد رہے اسلامی نظریاتی کونسل نے وی پی این کا استعمال ناجائز قرار دیا،چیئرمین اسلامی نظریاتی کونسل ڈاکٹر راغب نعیمی نے کہا کہ متنازع اور گستاخانہ ،ملکی سالمیت کیخلاف استعمال کی جانے والی ایپ فوری بند کی جانی چاہیے،غیر قانونی مواد تک رسائی کیلئے وی پی این کا استعمال شرعی لحاظ سے ناجائز ہے۔",business
155,54 سال بعد پاکستان اور بنگہ دیش کے درمیان سمندری راستے سے تجارت بحال,https://urdu.arynews.tv/pakistan-cargo-ship-docks-in-bangladesh-for-the-first-time-since-1971/,"کراچی : 54 سال کے طویل عرصے کے بعد پاکستان اور بنگہ دیش کے درمیان سمندری راستے سے تجارت بحال ہو گئی اور کراچی پورٹ سے کارگو بحری جہاز چٹا کانگ بندر گاہ پہنچ گیا۔ تفصیلات کے مطابق 1971 میں بنگلہ دیش کے قیام کے بعد دونوں ممالک کے درمیان سمندری تجارت بند ہو گئی تھی تاہم 54 سال بعد پہلی بار براہ راست سمندری تجارتی رابطہ بحال ہو گیا ہے۔ بنگلہ دیش میں پاکستان کے ہائی کمشنر سید احمد معروف نے بتایا کہ براہ راست سمندری روٹ کو دو طرفہ تعلقات کو بڑھانے میں ایک اہم پیش رفت ہے۔ کراچی چیمبر کے صدر جاوید بلوانی کا کہنا تھا کہ سمندری راستہ بحال ہونے سے پاکستان سے کارگو جہاز 10 دن میں بنگلہ دیش پہنچ گیا، پاکستان سے دبئی، سری لنکا کے بحری راستے کے ذریعے سامان 20 سے 25 دن میں بنگلہ دیش پہنچتا تھا۔ پاکستان کی بنگلہ دیش کو برآمدات مالی سال 24 میں 660.74 ملین ڈالر اور بنگلہ دیش سے پاکستان کی درآمدات 56.55 ملین ڈالر رہیں۔ پاکستان سے بنگلہ دیش کو بنے ہوئے سوتی کپڑے، سوتی دھاگے، پھل، کیمیکل، سیمنٹ، چمڑا برآمد کیا جاتا ہے جبکہ بنگلہ دیش سے پاکستان میں جوٹ، ادویات، اور کاغذ بورڈ، چائے، تمباکو، پلاسٹک درآمد کیا جاتا ہے۔ براہ راست تجارت نہ ہونے سے اشیا کی قیمت میں کئی گناہ اضافہ ہوجاتا تھا، اب براہ راست تجارت سے کرایوں میں کمی کے ساتھ دونوں ممالک کے درمیان تجارت میں بھی اضافہ ہوگا۔ ہائی کمشنر سید احمد معروف نے براہ راست جہاز رانی کے راستے کو پاکستان اور بنگلہ دیش کے درمیان دو طرفہ تجارتی اور کاروباری تعلقات کو بڑھانے کے ساتھ ساتھ پورے خطے میں مزید مربوط اور تجارتی نیٹ ورک کو فروغ دینے میں ایک اہم پیش رفت قرار دیا۔ انہوں نے کہا کہ یہ اقدام نہ صرف موجودہ تجارتی بہاؤ کو تیز کرے گا بلکہ آل ٹریڈرز سے لے کر بڑے برآمد کنندگان تک دونوں اطراف کے کاروبار کے لیے نئے مواقع کو فروغ دے گا۔",business
156,سعودی عرب آج سونے کی قیمت کیا رہی؟,https://urdu.arynews.tv/gold-rates-in-saudi-arabia-15-november-2024/,"سعودی عرب میں آج 15 نومبر کو 24 قیراط سونے کی قیمت مستحکم رہی ہے۔ فاریکس پی کے مطابق سعودی عرب میں آج 24 قیراط سونے کی قیمت 3633 ریال پر مستحکم رہی ہے جبکہ دس گرام سونا بھی 3118 ریال میں فروخت ہورہا ہے۔ مملکت میں فی اونس سونے کی قیمت 9697 ریال پر برقرار رہی ہے۔ نوٹ: سعودی عرب سمیت دنیا بھر میں سونے کی قیمت مسلسل بدلتی رہتی ہے اور اس پوسٹ میں کچھ فرق ہو گا کیونکہ قیمتیں 15 نومبر 2024 کو صبح 10 بجکر 06 منٹ پر اپ ڈیٹ کی گئی تھیں۔ دوسری جانب پاکستان میں آج سونے کا بھاؤ 1300 روپے بڑھا ہے جس کے بعد ملک میں سونے کی فی تولہ قیمت 2 لاکھ 67 ہزار 700روپے ہوگئی۔ ایسوسی ایشن کے مطابق 10گرام سونے کی قیمت 1115 روپے اضافے سے 2 لاکھ 29 ہزار 510 روپے ہے۔ عالمی مارکیٹ میں سونے کا بھاؤ 13 ڈالر اضافے سے 2 ہزار 565 ڈالر فی اونس ہے۔ واضح رہے کہ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے، جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدے ہیں۔ پاکستان میں گزشتہ برس سونے کی قیمت کے تعین کے طریقہ کار میں تبدیلی کردی گئی تھی، جس کے تحت سونے کی قیمت انٹرنیشنل مارکیٹ ریٹ سے 20 ڈالر فی اونس زیادہ مقرر کی گئی۔",business
157,"ٹماٹر، انڈوں، لہسن اور چینی کی قیمتوں میں بڑا اضافہ",https://urdu.arynews.tv/inflation-rates-past-week/,"کراچی: ملک میں مہنگائی کی شرح میں 0.55 فیصد کا مزید اضافہ ہوگیا۔ اے آر وائی نیوز کے مطابق ادارہ شماریات نے مہنگائی کی ہفتہ وار رپورٹ جاری کردی جس کے مطابق ایک ہفتے میں 24 اشیا کی قیمتوں میں استحکام رہا جبکہ 24 اشیا کی قیمتوں میں اضافہ اور 6 اشیا سستی ہوئیں۔ رواں ہفتے ٹماٹر 22 روپے 74 پیسے فی کلو مہنگے ہوئے، انڈے کی فی درجن قیمت میں 16 روپے 37 پیسے اضافہ ہوا، لہسن 26 روپے 57 پیسے مہنگا ہوا۔ ادارہ شماریات کی رپورٹ کے مطابق ایک ہفتے میں ایل پی جی کا گھریلو سلنڈر 136 روپے 60 پیسے مہنگا ہوا، رواں ہفتے چینی ایک روپے 75 پیسے فی کلو مہنگی ہوئی۔ اسی طرح دال مسور دو روپے 49 پیسے، ڈھائی کلو گھی کا کاٹن 7 روپے 98 پیسے مہنگا ہوا۔ رواں ہفتے پیاز، بیف، مٹن، دودھ کی قیمتوں میں بھی اضافہ ریکارڈ کیا گیا جبکہ دال چنا 10 روپے 33 پیسے، دال ماش 4 روپے 59 پیسے فی کلو سستی ہوئی، مرغی، کیلے اور آٹے کا تھیلا بھی سستا ہوا ہے۔",business
158,پاکستان اسٹاک ایکسچینج کا ٹاپ 25 کمپنیوں کے ایوارڈز کا اعلان,https://urdu.arynews.tv/psx-25-companies-awards/,"کراچی: پاکستان اسٹاک ایکسچینج (پی ایس ایکس) نے سال 2023 کیلیے ٹاپ 25 کمپنیوں کے ایوارڈز حاصل کرنے والوں کی فہرست جاری کر دی۔ پی ایس ایکس ٹاپ 25 کمپنیز ایوارڈز، جو 1978 میں شروع کیے گئے، ایک باوقار اور تسلیم شدہ ایوارڈز ہیں جو پاکستان کے کارپوریٹ سیکٹر اور انڈسٹری میں شاندار کارکردگی پر دیے جاتے ہیں۔ ایوارڈز کی فہرست میں جگہ بنانے والی کمپنیاں ان کی مالی کارکردگی، گورننس اور آپریشنل کامیابیوں کے ساتھ ساتھ پائیداری اور ESG سے متعلق اقدامات کی بنیاد پر منتخب کی جاتی ہیں۔ پی ایس ایکس ٹاپ 25 کمپنیز ایوارڈز اس ایوارڈ کے حصول کیلیے کچھ اہم پیشگی شرائط کو حاصل کرنے والی کمپنیوں کو تسلیم کرتا ہے جس میں دیگر کے علاوہ کم از کم 30% ڈیویڈنڈ کی تقسیم اور کمپنی کے حصص شامل ہیں جن کی تجارت ایک سال میں کل تجارتی دنوں میں سے کم از کم 75% کی گئی ہو۔ ان پیشگی شرائط پر پورا اترنے کے ساتھ کمپنیوں کو مخصوص تعداد اور معیار کے پیمانے پر پرکھا جاتا ہے۔ تعداد کے معیار کے لحاظ سے پی ایس ایکس فہرست میں شامل ان کمپنیوں کا انتخاب کرتا ہے جنہوں نے منافع کے تناسب، ڈیویڈنڈ سے متعلقہ تناسب، اور حصص کے کاروبار کے حوالے سے دیگر تفصیلات کے ساتھ غیر معمولی کارکردگی کا مظاہرہ کیا ہے۔ معیار کے لحاظ سے پی ایس ایکس کارپوریٹ سماجی ذمہ داری (CSR)، SDGs، ESG سے متعلق اقدامات، اور تنوع اور شمولیت کے بارے میں رپورٹنگ، دیگر امور کے ساتھ اعلیٰ کارکردگی کی فہرست میں شامل کمپنیوں کا انتخاب کرتا ہے۔ 2023 کیلیے پی ایس ایکس ٹاپ 25 کمپنیز ایوارڈ جیتنے والوں کا اعلان کرتے ہوئے پی ایس ایکس کے قائم مقام سی ای او جناب ندیم نقوی نے پی ایس ایکس ٹاپ 25 کمپنیز ایوارڈز حاصل کرنے والوں کو مبارکباد پیش کرتے ہوئے کہا کہ یہ ایوارڈز پاکستان کے کارپوریٹ، کاروباری اور صنعتی منظر نامے میں بہترین کارکردگی کا مظاہرہ کرتے ہیں جس کے تحت مالیاتی، گورننس، ESG، D&I اور دیگر مقداری اور معیاری معیارات کی بنیاد پر بہترین کارکردگی کا مظاہرہ کرنے والی کمپنیوں کو مناسب طور پر تسلیم کیا جاتا ہے اور انہیں ایورڈ جاتا ہے۔ انہوں نے مزید کہا کہ متعلقہ کمپنیوں کی طرف سے یہ اعزاز جیتنے سے عالمی اور مقامی طور پر سرمایہ کاروں کو ایک مضبوط پیغام جائے گا کہ یہ پاکستانی کمپنیاں اور صنعتیں عالمی کارپوریٹ اور صنعتی اداکاروں کے برابر ہیں۔ مزید برآں، یہ باوقار اور مخصوص ایوارڈ جیتنا ایسی کمپنیوں کی اہلیت اور صلاحیتوں کی واضح عکاسی ہے جو ان کی موجودہ، مستقبل یا ممکنہ مقامی اور بین الاقوامی کاروباری شراکت داروں کے ساتھ کامیابی سے کاروبار کرنے کی صلاحیت میں ہے۔ درجہ بندی کے لحاظ سے 2023 میں ٹاپ 25 کمپنیوں کے ایوارڈز کی فہرست میں کمپنیاں درج ذیل ہیں:",business
159,اوگرا نے ایل این جی کی قیمتوں میں اضافہ کردیا,https://urdu.arynews.tv/ogra-increases-lng-prices/,آئل اینڈ گیس ریگولیٹری اتھارٹی (اوگرا)  نے نومبر کے لیے ایل این جی کی نئی قیمتوں کا نوٹیفکیشن جاری کردیا۔ آئل اینڈ گیس ریگولیٹری اتھارٹی (اوگرا)  کی جانب سے ایل این جی کی قیمتوں میں اضافے کا نوٹیفکیشن جاری کردیا گیا جس کے مطابق اوگرا نے نومبر سے ایل این جی کی قیمتوں میں اضافہ کیا ہے۔ نوٹیفکیشن کے مطابق سوئی ناردرن کے سسٹم پر ایل این جی 0.32 ڈالر فی ایم ایم بی ٹی یو مہنگی ہوگئی ہے جب کہ سوئی سدرن کے سسٹم پر ایل این جی کی قیمت میں 0.33 ڈالر فی ایم ایم بی ٹی یو کا اضافہ ہوا ہے۔ Currency Rates in Pakistan Today- پاکستان میں آج ڈالر کی قیمت نوٹیفکیشن میں بتایا گیا ہے کہ سوئی ناردرن کے سسٹم پر ایل این جی کی نئی قیمت 13.26 ڈالر فی ایم ایم بی ٹی یو مقرر کی گئی ہے جس کے باعث سوئی سدرن کے سسٹم پر ایل این جی کی نئی قیمت 12.80 ڈالر فی ایم ایم بی ٹی یو ہوگئی ہے۔,business
160,1500 روپے کے پرائز بانڈز رکھنے والوں کے لیے بڑی خوشخبری آگئی,https://urdu.arynews.tv/prize-bond-1500-draw-100-on-15-11-2024/,"پاکستان شہریوں کی بڑی تعداد پرائز بانڈز میں سرمایہ کاری کرتی ہے کیونکہ اسے محفوظ تصور کیا جاتا ہے، پرائز بانڈ پر کوئی ماہانہ منافع تو فراہم نہیں کیا جاتا لیکن لوگوں کو قرعہ اندازی کے ذریعے انعامی رقم دی جاتی ہے جو باقاعدہ سے منعقد ہوتے ہیں۔ سینٹرل ڈائریکٹوریٹ آف نیشنل سیونگز نے 60 کی دہائی سے پرائز بانڈ اسکیم متعارف کروائی اور مرکزی بینک اس کے منیجر کے طور پر فرائض انجام دیتے ہیں۔ تین ماہ کے وقفے کے ساتھ نیشنل سیونگز قرعہ اندازی منعقد کرتا ہے اور جیتنے والے خوش نصیبوں کے نمبرز کا اعلان کیا جاتا ہے۔ 1500 روپے کے پرائز بانڈز رکھنے والے لوگ قرعہ اندازی کے نتائج کا بے صبری سے انتظار کر رہے تھے تاہم اب ان کا انتظار ختم ہوگیا۔ نیشنل سیونگز راولپنڈی آفس میں پرائز بانڈز کی قرعہ اندازی آج ہوئی، جس میں انعام جیتنے والے خوش نصیبوں کا اعلان کیا گیا۔ نیشنل سیونگز جو اسٹیٹ بینک آف پاکستان (SBP) کے تحت کام کرتی ہے، پرائز بانڈز میں سرمایہ کاری کو راغب کرنے کے لیے منافع بخش جیتنے والی رقم پیش کرتی ہے تاہم ان پر کوئی مقررہ منافع نہیں ہوتا ہے۔ اس بانڈ کے پہلے انعام کی رقم 30 لاکھ روپے ہے جبکہ دوسرے انعام کے امیدواروں کو 10 لاکھ روپے دیے جاتے ہیں تیسرے انعامات جیتنے والے افراد کو 18 ہزار 500 روپے کا نقدم انعام دیا جاتا ہے۔ 1500 کے انعامی بانڈ کے فاتحین کی فہرست پہلا انعام 633542 نمبر ، دوسرا انعام 163958، 589006، 881670 جبکہ تیسرا انعام کے کئی امیدوار حق دار ٹہرے۔",business
161,پاکستان میں انٹرنیٹ استعمال کرنے والوں کے لیے اہم خبر,https://urdu.arynews.tv/internet-users-in-pakistan-important-news/,"اسلام آباد: پاکستانی اتھارٹیز کی جانب سے ملک میں انٹرنیٹ کو ریگولیٹ کرنے کے لیے وی پی این کے خلاف کریک ڈاؤن کرنے کا سلسلہ جاری ہے۔ ملکی صورتحال کے پیش نظر پاکستانی حکام انٹرنیٹ بالخصوص سوشل میڈیا پلیٹ فارم کے استعمال کو کافی عرصے ریگولیٹ کرنے کے خواہاں ہیں، اب تک پی ٹی اے کی جانب سے دو درجن سے زیادہ ورچوئل پرائیویٹ نیٹ ورکس (وی پی این) تک رسائی کو روکا جاچکا ہے۔ اب ٹیلی کام اتھارٹی نے وی پی این رجسٹریشن فیس اور دیگر تفصیلات کے حوالے سےاپ ڈیٹ شیئر کی ہے تاکہ صارفین اس سے استفادہ حاصل کرسکیں۔ پی ٹی اے نے وی پی این کی رجسٹریشن اور آئی پی وائٹ لسٹنگ کے لیے آسان طریقہ کار بتایا ہے تاکہ فری لانسرز اور کال سینٹرز چلانے والوں اس سہولت سے فائدہ اٹھائیں۔ پاکستان میں وی پی این رجسٹریشن کے عمل کو چار مختلف کیٹیگریز میں درجہ بند کیا گیا ہے، جن میں کمپنیوں، فری لانسرز، کال سینٹرز اور ویڈیو کانفرنسنگ کی کیٹیگری  شامل ہے۔ کمپنیاں یا کاروبار محفوظ انٹرنیٹ تک رسائی کے لیے اپنے وی پی این کنکشن رجسٹر کر سکتے ہیں، فری لانسرز اپنے آجر کے تصدیقی خط کے ساتھ رجسٹر ہوسکتے ہیں۔ اس کے علاوہ کال سینٹرز سیکیورٹی اور فعالیت کو بڑھانے کے لیے آئی پیز کو وائٹ لسٹ کر سکتے ہیں، ویڈیو کانفرنسنگ کے سلسلے میں بلارکاوٹ مواصلات کو یقینی بنانے کے لیے کمپنیاں آئی پیز کو وائٹ لسٹ کر سکتی ہیں۔ آن لائن رجسٹریشن کا عمل انجام دینے کے لیے صارفین پی ٹی اے کی پورٹل پر جائیں اور رجسٹریشن یا آئی پی وائٹ لسٹنگ کے لیے درخواست دیں۔ وی پی این رجسٹریشن فیس کے حوالے سے ٹیلی کام اتھارٹی نے واضح کیا کہ وی پی این کی کوئی رجسٹریشن فیس نہیں ہے تاہم 5+ IPs کو وائٹ لسٹ کرنے کے لیے فیس ادا کرنا ہوگی۔",business
162,"پاکستان میں 58 فیصد سگریٹ غیرقانونی فروخت ہورہی ہے، تحقیقاتی رپورٹ",https://urdu.arynews.tv/pakistan-58-cigarettes-sold-illegally-report/,"اسلام آباد: پاکستان میں 58 فیصد سگریٹ غیرقانونی طور پر فروخت ہورہی ہے، انسٹیٹیوٹ آف پبلک اوپینین ریسرچ نے تحقیقاتی رپورٹ جاری کردی۔ انسٹیٹیوٹ آف پبلک اوپینین ریسرچ کی تحقیقاتی رپورٹ میں یہ بات سامنے آئی ہے، رپورٹ میں بتایا گیا ہے کہ 264 سگریٹ برانڈز میں سے صرف 19 پر ٹریک ٹریس مہر لگتی ہے، 245 سگریٹ برانڈز پر ٹریک اینڈ ٹریس اسٹمپ نہیں لگتی۔ پاکستان میں مجموعی طور پر جو سگریٹ استعمال ہوتی ہے اس میں سے تقریباً 58 غیرقانونی طور پر بکتی ہے، مقامی طور پر تیار ہونے والے سگریٹ کا مارکیٹ شیئر 65 فیصد ہے۔ رپورٹ میں مزید بتایا گیا کہ غیرقانونی طور پر اسمگلڈ سگریٹ کا مارکیٹ شیئر 35 فیصد ہے، ملک میں ایک سگریٹ کا پیکٹ کم از کم 80 روپے میں فروخت ہورہا ہے۔ انسٹیٹیوٹ آف پبلک اوپینین کی رپورٹ میں کہا گیا کہ 197 سگریٹ برانڈز حکومت کی کم از کم قیمت سے نیچے فروخت ہورہے ہیں، ملک میں 166 اسمگلڈ سگریٹ کے برانڈز فروخت ہورہے ہیں۔",business
163,آئی ایم ایف نے ملک میں شمسی توانائی کے فروغ کی مخالفت کردی,https://urdu.arynews.tv/imf-opposed-solar-promotion-energy-in-country/,"پاکستان اور آئی ایم ایف کے درمیان مذاکرات چوتھے روز بھی جاری رہے، آئی ایم ایف نے ملک میں شمسی توانائی کے فروغ کی مخالفت کردی۔ تفصیلات کے مطابق ذرائع نے انکشاف کیا کہ عالمی مالیاتی ادارے نے پاکستان میں شمسی توانائی کے فروغ کی مخالفت کی ہے، اس کے علاوہ آئی ایم ایف کی جانب سے گندم کی سپورٹ پرائس دینے کی صوبائی کوششوں کی حوصلہ شکنی کی گئی ہے۔ ذرائع نے بتایا کہ آئی ایم ایف کی جانب سے صوبائی حکومتوں کی کارکردگی کا جائزہ لیا گیا، آئی ایم ایف نے صوبائی سرپلس بجٹ کا ہدف پورا نہ ہونے پر تحفظات کا اظہار کیا۔ صوبوں میں زرعی آمدن پر ٹیکس، قومی مالیاتی معاہدے پر مذاکرات کل ہونگے، زرعی آمدن پر ٹیکس وصولی کیلئے قانون سازی پہلے پنجاب اور سندھ میں ہوگی۔ ذرائع نے بتایا کہ جولائی تا ستمبر صوبائی بجٹ 342 ارب ہدف کے مقابلے 159 ارب 68 کروڑ سرپلس رہا، آئی ایم ایف کوبریفنگ بتایا گیا کہ پنجاب کے 160 ارب خسارے کی وجہ سے ہدف پورا نہ ہوسکا۔ مجموعی صوبائی سرپلس ہدف کے مقابلے میں 182 ارب روپے کم رہا، سندھ  کے 131 ارب، خیبر پختوانخوا 103 ارب اور بلوچستان میں 85 ارب سرپلس رہا۔ ذرائع نے بتایا کہ آئی ایم ایف مشن نے چھوٹے صوبوں میں کم اخراجات پر بھی سوالات اٹھائے، صوبہ خیبر پختوانخوا میں صحت و تعلیم پر کم اخراجات کی وجہ خالی پوسٹیں ہیں، پہلی سہ ماہی میں ترقیاتی اخراجات کم رہے، اگلی سہ ماہی میں دوگناہو جائیں گے، آئی ایم ایف نے صوبائی سطح پر گندم کی خریداری، سولرپالیسی پر بھی سوالات کیے۔",business
164,پاکستان میں سونے کی قیمت ہزاروں روپے کم ہوگئی,https://urdu.arynews.tv/gold-rates-in-pakistan-dated-14-november-2024/,"پاکستان میں آج سونے کی فی تولہ قیمت میں بڑی کمی ریکارڈ کی گئی ہے۔ آل پاکستان جیمز اینڈ جیولرز ایسوسی ایشن کے مطابق پاکستان میں فی تولہ سونا 5 ہزار 500 روپے کمی کے بعد 2 لاکھ 66 ہزار 400 روپے کا ہوگیا ہے۔ اسی طرح دس گرام سونے کی قیمت 4 ہزار 716 روپے کمی کے بعد 2 لاکھ 28 ہزار 395 روپے ہوگئی۔ عالمی صرافہ مارکیٹ میں بھی سونا 55 ڈالر کی کمی سے 2552 فی اونس کی سطح پر آگیا ہے۔ دوسری جانب چاندی کی فی تولہ قیمت 3 ہزار 250 روپے پر مستحکم رہی ہے۔ واضح رہے کہ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے، جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدے ہیں۔ پاکستان میں گزشتہ برس سونے کی قیمت کے تعین کے طریقہ کار میں تبدیلی کردی گئی تھی، جس کے تحت سونے کی قیمت انٹرنیشنل مارکیٹ ریٹ سے 20 ڈالر فی اونس زیادہ مقرر کی گئی۔",business
165,پاکستان اور آئی ایم ایف مذاکرات : عوام کے لیے خوشخبری آگئی,https://urdu.arynews.tv/no-mini-budget-will-come-agree-govt-imf/,"اسلام آباد : آئی ایم ایف نے پاکستانی حکومتی موقف سے اتفاق کرلیا، جس کے بعد امکان ظاہر کیا جارہا ہے کہ نہ منی بجٹ آئے گا اور نہ ہی پٹرول اور ڈیزل پر سیلز ٹیکس لگے گا۔ تفصیلات کے مطابق عالمی مالیاتی فنڈ کے حکومتی ٹیم کے ساتھ مذاکرات میں اہم نکات پر اتفاق کر لیا گیا۔ ذرائع کا کہنا ہے آئی ایم ایف ٹیکس وصولی پر مطمئن ہو گیا، ٹیکس وصولی کی شرح قومی مجموعی پیداوار کے دس فیصد سے زیادہ ہوگئی، پہلے یہ شرح صرف پونے نو فیصد تھی جبکہ زرعی آمدن پر ٹیکس وصولی آئندہ سال شروع ہوگی۔ آئی ایم ایف نے حکومتی موقف سے اتفاق کیا کہ منی بجٹ نہیں آئے گا، پٹرول اور ڈیزل پر سیلز ٹیکس بھی نہیں لگے گا اور ٹیکس وصولی کا تقریباً تیرہ ہزار ارب روپے کا ہدف نہیں بڑھایا جائے گا۔ آئی ایم ایف کے ساتھ تاجر دوست اسکیم میں اہم تبدیلیوں پر بات چیت ہوگی، ذرائع نے بتایا کہ پرچون فروشوں نے بارہ ارب روپے ٹیکس دیا، ٹیکس نیٹ میں رجسٹرڈ تاجروں کی تعداد دولاکھ سے بڑھ کرچھے لاکھ ہوگئی۔ اس سے قبل مذاکرات میں آئی ایم ایف نے پاکستان کے سامنے نئے مطالبات رکھے تھے، عالمی مالیاتی فنڈ نے مطالبہ کیا تھا کہ پاکستان بیرونی سرمایہ کاروں کو پروفیشنل ٹریٹ کرے اور سرمایہ کاری کرنیوالے تمام ممالک سے یکساں میرٹ قائم کرے۔ عالمی مالیاتی فنڈ مطالبہ کیا تھا کہ خلیجی ، یورپین ممالک سمیت سب کیلئے یکساں سروسز فراہم کی جائیں جبکہ اسپیشل اکنامک زونز پر ورک آؤٹ کرنے کا مطالبہ کیا ہے، اسپیشل اکنامک زونز پر آئی ایم ایف کو ایک روز بعد اہم رپورٹ جمع کرائی جائے گی۔",business
166,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ A post shared by Pakistan Cricket (@therealpcb) تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ A post shared by cricket.com.au (@cricketcomau) کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",business
167,زارا کی لاش کے ٹکڑے کرنے کے لئے صغریٰ بی بی نے کتنے پیسے دیے؟ ملزم نوید کا  انکشاف,https://urdu.arynews.tv/daska-women-death-investigation-continue/,"ڈسکہ : سگی خالہ کے ہاتھوں بہو کے قتل کی تحقیقات میں ملزم نوید نے بتایا کہ صغریٰ بی بی نے زارا کے لاش کے ٹکڑے کرنے کے کتنے پیسے دیے۔ تفصیلات کے مطابق ڈسکہ میں سات سات ماہ کی حاملہ بہو کے قتل کی تحقیقات کا دائرہ بڑھادیا اور علاقے کی مزید سی سی ٹی وی فوٹیجز حاصل کرلیں۔ پولیس نے بتایا کہ ملزم نوید نے دوران تفتیش انکشاف کیا صغراں بی بی نے لاش کے ٹکڑے ٹھکانے لگانے کیلئے پہلے 10 ہزار اور کام کے بعد مزید پانچ ہزار روپےدیے۔ حکام کا کہنا تھا کہ لاش کے ٹکڑے کرنے کیلئے چھری اور ٹوکا دو ہزار روپے میں خریداگیا، خریداری کے بعد ساس اور سہولت کار نے گول گپے کھائے اور کولڈرنک پی۔ پولیس نے کہا کہ سہولت کار نوید کو لانے کیلئےگلی کے بجائےہمسائےکاگھراستعمال کیاگیا، گلی میں لگے سی سی ٹی وی سےبچنےکیلئےمین گیٹ میں کرنٹ کا بہانہ کیاگیا۔ حکام کا یہ بھی بتانا تھا کہ سہولت کارنوید جمعہ کی شام آیااوررات کوپلاننگ کی ،نویداورمقتولہ کی ساس نےہفتےکوٹوکا،چھری خریدااوراتوارکوقتل کیا، تمام ویڈیوزفوٹوگرامیٹک ٹیسٹ کیلئے فرانزک لیب بھجوائی جائیں گی۔ انھوں نے کہا کہ سی سی ٹی وی کےڈی وی آرقبضےمیں لے لیے ہیں ، جس سے مزیدشواہدملنےکاامکان ہے۔ یاد رہے قتل کے بعد دو سال کے بچے کی ماں سات ماہ کی حاملہ زارا کی لاش کے ٹکڑے کیے اور دھڑ سے سرا لگ کرکے چولہے پر جلا کر ناقابل شناخت بنایا تھا اور لاش کے ٹکڑے دو بوریوں میں بند کرکے نہر میں پھینک دیے۔",business
168,کراچی میں  19 نومبر سے 22 نومبر تک کون کون سے راستے بند ہوں گے؟,https://urdu.arynews.tv/traffic-plan-for-ideas-2024/,"کراچی : دفاعی نمائش آئیڈیاز 2024 کے پیش نظر شہریوں کی سہولت کے لئے راستوں کی بندش کا ٹریفک پلان جاری کردیا۔ تفصیلات کے مطابق دفاعی نمائش کے لیے ٹریفک پولیس نے ٹریفک پلان جاری کردیا ، 19 نومبر سے 22 نومبر تک ایکسپو سینٹر میں دفاعی نمائش ہونے جارہی ہے۔ ٹریفک پولیس نے بتایا کہ صبح 7 سے شام 7بجے تک ایکسپوسینٹر سے منسلک سڑکیں بند رہیں گی جبکہ حسن اسکوائر فلائی اوور سے نیشنل اسٹیڈیم سڑک بند اور اسٹیڈیم فلائی اوور سے دونوں فلائی اوورز ٹریفک کیلئے بند ہوں گے۔ ٹریفک پولیس نے کہا کہ ڈالمیا روڈ اسٹیڈیم سگنل سے دائیں جانب حسن اسکوائر جانے والا روڈ بند ہوگا اور یونیورسٹی روڈ نیپا سے آتے ہوئے ایکسپو سینٹر سے بائیں جانے والی سڑک بند ہوگی۔ پلان میں بتایا گیا کہ شارع فیصل سے ہیوی اور کمرشل گاڑیاں، واٹر ٹینکر کا کارساز روڈ پر داخلہ بند ہوگا،تمام ہیوی اور کمرشل گاڑیاں ڈرگ روڈ کا راستہ اختیار کریں۔ ٹریفک پلان کے مطابق  راشد منہاس روڈ سے اسٹیڈیم روڈ پر ہیوی اور کمرشل ٹریفک کے داخلے پر پابندی ہوگی اور ہیوی اور کمرشل گاڑیوں کو نیپا، عسکری 4 سے شارع فیصل اورنیپا چورنگی بھیجا جائے گا۔ ٹریفک پولیس  کا کہنا تھا کہ نیپا سےحسن اسکوائر تک ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل گاڑیاں نیپا، گلشن چورنگی سےسہراب گوٹھ یا ڈرگ روڈ کاراستہ اختیارکریں۔ جیل چورنگی سے حسن اسکوائر تک ہیوی اور کمرشل ٹریفک کو جانے کی اجازت نہیں ہوگی، کمرشل گاڑیاں شہید ملت روڈ یا تین ہٹی روڈ کا استعمال کریں۔ یونیورسٹی روڈ سے اسٹیڈیم روڈ پر ہیوی اورکمرشل ٹریفک کو اجازت نہیں ہوگی تو اس ٹریفک کو پی پی چورنگی ، شہید ملت روڈ کی جانب بھیجا جائے گا۔ لیاقت آباد نمبر 10سے حسن اسکوائر ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل ٹریفک لیاقت آباد نمبر 10 سے تین ہٹی کی جانب جاسکیں گے جبکہ سر شاہ سلیمان روڈ کے لئے غریب آباد سے شارع فیصل، حسن اسکوائراور نیپا کاراستہ اختیارکریں گے۔",business
169,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",business
170,54 سال بعد پاکستان اور بنگہ دیش کے درمیان سمندری راستے سے تجارت بحال,https://urdu.arynews.tv/pakistan-cargo-ship-docks-in-bangladesh-for-the-first-time-since-1971/,"کراچی : 54 سال کے طویل عرصے کے بعد پاکستان اور بنگہ دیش کے درمیان سمندری راستے سے تجارت بحال ہو گئی اور کراچی پورٹ سے کارگو بحری جہاز چٹا کانگ بندر گاہ پہنچ گیا۔ تفصیلات کے مطابق 1971 میں بنگلہ دیش کے قیام کے بعد دونوں ممالک کے درمیان سمندری تجارت بند ہو گئی تھی تاہم 54 سال بعد پہلی بار براہ راست سمندری تجارتی رابطہ بحال ہو گیا ہے۔ بنگلہ دیش میں پاکستان کے ہائی کمشنر سید احمد معروف نے بتایا کہ براہ راست سمندری روٹ کو دو طرفہ تعلقات کو بڑھانے میں ایک اہم پیش رفت ہے۔ کراچی چیمبر کے صدر جاوید بلوانی کا کہنا تھا کہ سمندری راستہ بحال ہونے سے پاکستان سے کارگو جہاز 10 دن میں بنگلہ دیش پہنچ گیا، پاکستان سے دبئی، سری لنکا کے بحری راستے کے ذریعے سامان 20 سے 25 دن میں بنگلہ دیش پہنچتا تھا۔ پاکستان کی بنگلہ دیش کو برآمدات مالی سال 24 میں 660.74 ملین ڈالر اور بنگلہ دیش سے پاکستان کی درآمدات 56.55 ملین ڈالر رہیں۔ پاکستان سے بنگلہ دیش کو بنے ہوئے سوتی کپڑے، سوتی دھاگے، پھل، کیمیکل، سیمنٹ، چمڑا برآمد کیا جاتا ہے جبکہ بنگلہ دیش سے پاکستان میں جوٹ، ادویات، اور کاغذ بورڈ، چائے، تمباکو، پلاسٹک درآمد کیا جاتا ہے۔ براہ راست تجارت نہ ہونے سے اشیا کی قیمت میں کئی گناہ اضافہ ہوجاتا تھا، اب براہ راست تجارت سے کرایوں میں کمی کے ساتھ دونوں ممالک کے درمیان تجارت میں بھی اضافہ ہوگا۔ ہائی کمشنر سید احمد معروف نے براہ راست جہاز رانی کے راستے کو پاکستان اور بنگلہ دیش کے درمیان دو طرفہ تجارتی اور کاروباری تعلقات کو بڑھانے کے ساتھ ساتھ پورے خطے میں مزید مربوط اور تجارتی نیٹ ورک کو فروغ دینے میں ایک اہم پیش رفت قرار دیا۔ انہوں نے کہا کہ یہ اقدام نہ صرف موجودہ تجارتی بہاؤ کو تیز کرے گا بلکہ آل ٹریڈرز سے لے کر بڑے برآمد کنندگان تک دونوں اطراف کے کاروبار کے لیے نئے مواقع کو فروغ دے گا۔",business
171,پی آئی اے  کو غیر ملکی حکومت کو فروخت کرنے کی کوشش,https://urdu.arynews.tv/pia-likely-to-be-sold-to-a-foreign-govt/,"اسلام آباد: قومی ایئرلائن ( پی آئی اے) کو غیر ملکی حکومت کو فروخت کرنے کی کوشش کی جارہی ہے ، پی آئی اے کو قطر یا ابوظبی کو فروخت کیا جائے گا۔ تفصیلات کے مطابق پی آئی اے کی نجکاری کے لئے بلیوورلڈ کنسورشیم کی بولی کو کینسل ہونے کے بعد قومی ایئرلائن کو غیرملکی حکومت کو فروخت کرنے کی کوششیں شروع کردی گئیں۔ ذرائع نے بتایا کہ قومی ایئرلائن کو قطر یا ابوظبی کو فروخت کیا جائے گا، اس سلسلے میں قطر یا ابوظبی سے تیس نومبرتک اظہاردلچسپی کی درخواستیں طلب کی گئی ہیں۔ پی آئی اے کو قطر یا ابوظہبی کو گورنمنٹ ٹو گورنمنٹ معاہدے کے تحت فروخت کیاجائےگا، تاہم بیشترشرائط و ضوابط پہلے سے طے ہیں۔ غیرملکی حکومت کو پی آئی اے کے کتنے حصص فروخت کیے جائیں اس کا فیصلہ ابھی نہیںہوسکا۔ خیال رہے پاکستان انٹرنیشنل ایئرلائنز کی نجکاری کے 60فیصد حصص کے لیے حکومت کی مقرر کردہ 85 ارب روپے کی کم سے کم سرکاری قیمت کے مقابلے میں صرف دس ارب روپے کی واحد بولی موصول ہوئی تھی۔ جمع کرائی بولی کا 60 فیصد شیئر صرف12 فیصد بنتا ہے، بولی دہندہ کو سرکاری قیمت میں خریدنے کیلئے 30 منٹ کا مزید وقت دیا گیا تاہم بولی دہندہ نے اپنی رقم بڑھانے سے انکار کرتے ہوئے 10 ارب سے زیادہ کا ریٹ نہیں دیا تھا۔",business
172,سعودی عرب میں‌ سونے کی قیمت کم ہوگئی,https://urdu.arynews.tv/saudi-arabia-gold-rates-13-november-2024/,"سعودی عرب میں آج 24 قیراط سونے کی قیمت میں کمی ریکارڈ کی گئی ہے۔ فاریکس پی کے مطابق سعودی عرب میں آج 24 قیراط سونے کی قیمت کم ہوکر 3673 ریال ہوگئی ہے جبکہ دس گرام سونا 3153 ریال میں فروخت ہورہا ہے۔ مملکت میں فی اونس سونے کی قیمت 9806 ریال ہوگئی ہے۔ نوٹ:سعودی عرب سمیت دنیا بھر میں سونے کی قیمت مسلسل بدلتی رہتی ہے اور اس پوسٹ میں کچھ فرق ہو گا کیونکہ قیمتیں 13 نومبر 2024 کو صبح 10 بجکر 16 منٹ پر اپ ڈیٹ کی گئی تھیں۔ دوسری جانب پاکستان میں فی تولہ سونے کی قیمت 1400 روپے اضافے کے بعد دو لاکھ 71 ہزار 900 روپے ہوگئی ہے۔ اسی طرح دس گرام سونے کی قیمت 1200 روپے اضافے کے بعد 2 لاکھ 33 ہزار 111 روپے رہی۔ عالمی مارکیٹ میں بھی سونے کی قیمت میں اضافے کا رجحان رہا، سونا فی اونس 14 ڈالر اضافے سے 2 ہزار 607 ڈالر ہوگیا۔ واضح رہے کہ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے، جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدے ہیں۔ پاکستان میں گزشتہ برس سونے کی قیمت کے تعین کے طریقہ کار میں تبدیلی کردی گئی تھی، جس کے تحت سونے کی قیمت انٹرنیشنل مارکیٹ ریٹ سے 20 ڈالر فی اونس زیادہ مقرر کی گئی۔",business
173,ایف بی آر نے صارفین کی سہولت کیلیے تمام ادائیگیوں کا نیا سسٹم متعارف کروا دیا,https://urdu.arynews.tv/fbr-new-payment-creation-system-epayment-2-0/,"حکومت کے وژن کے تحت ٹیکس کے نظام کو جدید بنانے کی راہ میں ایک اہم پیشرفت کرتے ہوئے ایف بی آر نے ادائیگیوں کا ایک نیا سسٹم ePayment 2.0 متعارف کروا دیا۔ یہ سسٹم ایف بی آر کے اس عزم کی عکاسی کرتا ہے کہ ٹیکس ایڈمنسٹریشن کو بہتر بناتے ہوئے محصولات میں جدید ڈیجیٹل حل کے ذریعے اضافہ کیا جا سکے۔ ادائیگیوں کا یہ نیا سسٹم IRIS 2.0 پورٹل میں دستیاب ہے۔ یہ ایک جدید پلیٹ فارم ہے جو پاکستان بھر کے ٹیکس دہندگان کے لیے ٹیکس کی ادائیگی کے عمل کو آسان بناتا ہے۔ اس سسٹم سے صارفین کو اپنے بینک اکاؤنٹس سے انٹرنیٹ بینکنگ، اے ٹی ایم اور موبائل بینکنگ کے ذریعے محفوظ، مؤثر اور آسان آن لائن ادائیگی کی سہولت میسر ہوگی جس سے بینک جانے کی ضرورت ختم ہو جائے گی۔ ریونیو مینجمنٹ میں ePayment 2.0 ایک اہم پیشرفت ہے جو کہ انکم ٹیکس، سیلز ٹیکس، فیڈرل ایکسائز ڈیوٹی اور ود ہولڈنگ ٹیکس جیسے مختلف اقسام کے ٹیکسوں کا احاطہ کرتی ہے۔ اس سے پہلے ٹیکس دہندگان کو IRIS 2.0 سے باہر ایک علیحدہ ePayment سسٹم استعمال کرنا پڑتا تھا جس میں مختلف پورٹلز کے درمیان تبادلہ شامل ہوتا تھا۔ اب ePayment 2.0 کے ذریعے ایف بی آر نے ایک متحد اور بہتر یوزر فرینڈلی انٹرفیس فراہم کیا ہے جو IRIS 2.0 میں براہ راست دستیاب ہے۔ ایک منفرد پیمنٹ سلپ آئی ڈی (PSID) جنریٹ کر کے یہ سسٹم دونوں رجسٹرڈ اور غیر رجسٹرڈ ٹیکس دہندگان کے لیے فوری اور آسان ادائیگی کی سہولت فراہم کرتا ہے۔ ادائیگی مکمل ہونے پر تصدیق شدہ کمپیوٹرائزڈ پیمنٹ رسید (CPR) ای میل اور ایس ایم ایس کے ذریعے جاری کی جاتی ہے اور اسے IRIS 2.0 سسٹم میں مستقبل کے استعمال کے لیے آسانی سے حاصل کیا جا سکتا ہے۔ یہ سسٹم ایک محفوظ اور درست ملٹی اسٹیپ ورک فلو کے ذریعے ٹیکس دہندگان کو PSID جنریٹ کرنے، اے ڈی سی چینلز کے ذریعے ادائیگی مکمل کرنے اور فوری طور پر کمپیوٹرائزڈ پیمنٹ رسید (CPR) وصول کرنے کی سہولت فراہم کرتا ہے۔ شفافیت اور جوابدہی کو بڑھانے کے لیے اس میں جامع PSID سرچ فیچر بھی شامل ہے، جس سے ٹیکس دہندگان کو ادائیگی کا ریکارڈ آسانی سے حاصل اور تصدیق کرنے کی سہولت ملتی ہے۔ اس نوعیت کی آٹو میشن اور انٹگریشن کی بدو لت غلطیوں اور تاخیر کا خطرہ کم ہو جاتا ہے اور ٹیکس کی ادائیگی کا مرحلہ واضح طور پر آسان ہو جاتا ہے جس سے یہ بات ثابت ہو جاتی ہے کہ ایف بی آر کاروبار دوست ماحول مہیا کرنے کے لیے انتھک محنت کر رہا ہے۔ ڈائریکٹر جنرل (آئی ٹی اور ڈی ٹی) عائشہ فاروق نے اسلام آباد میں PRAL ہیڈکوارٹر میں ePayment سسٹم کا افتتاح کیا۔ اس نئے سسٹم سے ٹیکس دہندگان کی سہولت اور آپریشنل کارکردگی کو بہتر بنانے میں مدد ملے گی۔ یہ ایک اور انقلابی جدت ہے جو ڈیجیٹل ٹیکس ایڈمنسٹریشن میں ایف بی آر کی لیڈر شپ کی آئینہ دار ہے۔ نیا سسٹم متعارف کروا کے ایف بی آر نے نہ صرف ٹیکس ادائیگی کے عمل کو آسان بنایا ہے بلکہ اسے IRIS 2.0 پلیٹ فارم میں ضم کر دیا گیا ہے جس سے ٹیکس دہندگان کو ادائیگیوں کا ایک آسان اور بہتر طریقہ کار فراہم کیا گیا ہے۔ اس مربوط نظام سے متعدد لاگ اِنز اور پلیٹ فارم تبدیل کرنے کی ضرورت ختم ہوگئی ہے اور ایک ہی مربوط انٹرفیس فراہم کیا گیا ہے جو صارفین کے لیے نہایت آسان اور مؤثر ہے۔ ٹیکس دہندگان کو اب ایک ایسا منظم عمل میسر ہے جس سے تمام ضروری ٹیکسوں کی ادائیگیوں کی سہولت ایک جگہ پر دستیاب ہے جس سے ٹیکس کمپلائنس پہلے سے زیادہ آسان اور سہل ہوگئی ہے۔",business
174,پاکستان میں سونے کی قیمت میں آج کتنا اضافہ ہوا؟,https://urdu.arynews.tv/gold-rates-in-pakistan-13-november-2024/,"کراچی: ملک میں آج سونے کی فی تولہ قیمت میں اضافے کا رجحان رہا ہے۔ آل پاکستان جیمز اینڈ جیولرز ایسوسی ایشن کے مطابق ملک میں فی تولہ سونے کی قیمت 1400 روپے اضافے کے بعد دو لاکھ 71 ہزار 900 روپے ہوگئی۔ اسی طرح دس گرام سونے کی قیمت 1200 روپے اضافے کے بعد 2 لاکھ 33 ہزار 111 روپے رہی۔ عالمی مارکیٹ میں بھی سونے کی قیمت میں اضافے کا رجحان رہا، سونا فی اونس 14 ڈالر اضافے سے 2 ہزار 607 ڈالر ہوگیا۔ واضح رہے کہ گزشتہ روز سونے کی فی تولہ قیمت میں 1300 روپے کمی ہوئی تھی جس کے بعد فی تولہ قیمت دو لاکھ 77 ہزار 500 روپے ہوگئی تھی۔ اسی طرح دس گرام سونے کی قیمت ایک ہزار 115 روپے کمی کے بعد 2 لاکھ 37 ہزار 911 روپے رہی تھی۔ واضح رہے کہ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے، جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدے ہیں۔ پاکستان میں گزشتہ برس سونے کی قیمت کے تعین کے طریقہ کار میں تبدیلی کردی گئی تھی، جس کے تحت سونے کی قیمت انٹرنیشنل مارکیٹ ریٹ سے 20 ڈالر فی اونس زیادہ مقرر کی گئی۔",business
175,ایف بی آر ٹرانسفارمیشن پلان کے تحت قانون سازی پر آرڈیننس لانے کا فیصلہ,https://urdu.arynews.tv/fbr-transformation-plan/,"اسلام آباد: فیڈرل بورڈ آف ریونیو (ایف بی آر) نے ٹرانسفارمیشن پلان کے تحت ضروری قانون سازی پر آرڈیننس لانے کا فیصلہ کرلیا ہے۔ اے آر وائی نیوز کے مطابق ذرائع ایف بی آر کا کہنا ہے کہ آرڈیننس کے لیے مسودہ منظوری کے لیے وزیراعظم سیکریٹریٹ بھیج دیا گیا ہے جس کا مقصد ٹیکس کے شعبے میں انفورسمنٹ کے ذریعے مزید موثر فعال بنانا ہے۔ ایف بی آر حکام کو وفاق، صوبائی سطح پر پہلے سے زیادہ اختیارات دیے جائیں گے، آرڈیننس سے صوبائی سطح پر بھی انفورسمنٹ کو مزید سخت کیا جائے گا۔ ذرائع کا بتانا ہے کہ ایف بی آر، آئی ایم ایف مشن کے ساتھ مذاکرات میں منی بجٹ کے لیے گفتگو نہیں ہوئی۔ ایف بی آر کی آئی ایم ایف مشن کیساتھ مذاکرات میں منی بجٹ کیلئے بات چیت نہیں ہوئی، 12 ہزار 970 ارب کا ہدف برقرار رہے گا، فی الحال ہدف میں کمی کی بات نہیں کی گئی ہے۔ ذرائع کا کہنا ہے کہ پیٹرولیم مصنوعات پر سیلز ٹیکس زیرو ہے جس کو بڑھانے کے لیے فی الحال تجاویز نہیں ہیں جبکہ ٹیکس ٹو جی ڈی پی کی شرح 8.8 فیصد سے بڑھ کر 10.3 فیصد ہوگئی ہے۔ ایف بی آر ذرائع کا کہنا ہے کہ زرعی آمدن پر ٹیکس وصولی اگلے سال سے شروع ہوجائے گی جبکہ ایف بی آر نے تین ماہ میں ریٹیلرز سے 12 ارب روپے ٹیکس جمع کیا ہے۔ علاوہ ازیں اس مرتبہ چار لاکھ نئے تاجروں نے ٹیکس گوشوارے جمع کروائے ہیں جس کے بعد رجسٹرڈ تاجروں کی تعداد دو لاکھ سے بڑھ کر 6 لاکھ تک پہنچ گئی ہے۔",business
176,نیب نے ایف بی آر کو 128 ملین روپے مالیت کی جائیدادیں واپس دلا دیں,https://urdu.arynews.tv/nab-karachi-fbr-13-november-2024/,"کراچی: قومی احتساب بیورو (نیب) کراچی نے فیڈرل بورڈ آف ریونیو (ایف بی آر) کو 128 ملین روپے مالیت کی جائیدادیں واپس دلا دیں۔ نیب کی جانب سے جاری اعلامیے میں بتایا گیا کہ نیب کراچی نے کرپشن کے خلاف کامیاب کارروائی کے نتیجے میں جائیدادوں کا قبضہ واپس دلایا، یہ جائیدادیں سابق سینئر آڈیٹر سیلز ٹیکس کراچی کی طرف سے ضبط کی گئی تھیں۔ اعلامیے میں بتایا گیا کہ سابق سینئر آڈیٹر سیلز ٹیکس کے خلاف ظاہر شدہ آمدن سے بڑھ کر اثاثے بنانے کا الزام تھا، نیب کراچی نے تحقیقات کے بعد ریفرنس دائر کیا، احتساب عدالت نے ملزم کے خلاف کارروائی کر کے اسے قصوروار قرار دیا۔ عدالت نے ملزم کو 1 کروڑ 42 لاکھ 41 ہزار روپے جرمانہ اور جائیداد ضبط کی سزا بھی سنائی۔ ملزم نے سزا کے خلاف سندھ ہائی کورٹ میں اپیل دائر کی جو خارج کر دی گئی۔ اعلامیے کے مطابق نیب نے 3 ضبط شدہ جائیدادوں کا قبضہ حاصل کر کے ایف بی آر کراچی کے حوالے کی۔ اکتوبر 2024 میں نیب نے بتایا تھا کہ اس نے 6 ماہ میں 4 کھرب روپے سے زائد برآمد کیے جو ریکارڈ ہے۔ اسلام آباد میں نیب کی 24ویں سالانہ ڈی جیز کانفرنس کے اختتام کے موقع پر چیئرمین نیب نے بتایا تھا کہ مالیاتی اسکینڈلز کے متاثرین کو جلد ریلیف کیلئے ہر ممکن کوششیں کی جائیں گی۔ بریفنگ میں بتایا گیا تھا کہ نیب کراچی اور سکھر نے 1.8 ملین ایکڑ رقبے پر اراضی واگزار کراکر 2.5 کھرب روپے بچائے جب کہ نیب نے اب تک6.1 کھرب روپے کی بالواسطہ اور بلاواسطہ وصولیاں کی ہیں۔ بریفنگ کے مطابق نیب خیبرپختونخوا نے 194,937 ملین روپے کی بلواسطہ وصولیاں کیں، نیب لاہور نے 31,038 متاثرین کو 23786.158 ملین روپے واپس دلائے۔ نیب 724 تحقیقات اور 217 تفتیش کےمقدمات پر کام کر رہا ہے اور نیب کے زیرسماعت ریفرنسز کی تعداد 821 ہے۔ جنوری سے اب تک 16429 شکایات کو نمٹایا گیا۔ نیب مقدمات میں ملوث 50 اشتہاری اور78 مفرور ملزمان کو گرفتار کیا گیا۔",business
177,پیٹرول کتنے روپے مہنگا ہونےوالا ہے؟ عوام کے لئے بڑی خبر,https://urdu.arynews.tv/petrol-prices-likely-to-increase-in-pakistan/,"اسلام آباد : پاکستان میں پیٹرول کی قیمت میں اس بار بھی اضافے کا امکان ہے تاہم کتنے روپے اضافہ ہوگا؟ اس حوالے سے اہم خبر آگئی ہے۔ تفصیلات کے حکومت نے اس بار بھی پیٹرول کی قیمتوں میں اضافے کی تیاری کرلی، جس سے عوام کی مشکلات میں اضافہ ہوگا۔ 15 نومبر سے پیٹرول اور ہائی اسپیڈ ڈیزل مہنگا کرنے کی تجویز سامنے آئی ہے، ذرائع انڈسٹری نے بتایا کہ پیٹرول کی قیمت میں فی لیٹر2  روپے 58 پیسے اضافےکی تجویز ہے، منظوری کے بعد ایک لیٹر پیٹرول 250.96روپے پر پہنچ جائے گا۔ ذرائع انڈسٹری کا کہنا ہے کہ ایک لیٹر ہائی اسپیڈ ڈیزل کی قیمت میں5 روپے91پیسےاضافےکی تجویزدی گئی ہے اور منظوری کے بعد ایک لیٹر ہائی اسپیڈ ڈیزل 261.05 روپے پرپہنچ جائے گا۔ ذرائع نے کہا ہے کہ عالمی مارکیٹ میں پیٹرولیم مصنوعات پرہائی پریمیم کی وجہ سے قیمت میں اضافےکی تجویز ہے، پیٹرولیم مصنوعات کی درآمدی لاگت میں پریمیم بڑھنے پر اضافےکی تجویز بھیجی گئی۔ ذرائع کا مزید کہنا تھا کہ پیٹرولیم مصنوعات کی قیمتوں پر فیصلے کےبعد16 نومبر سے اطلاق ہوگا۔ یاد رہے کہ یکم نومبر کو پیٹرول ایک روپے 35 پیسے اور ڈیزل 3 روپے 85 پیسے فی لیٹر مہنگا کیا گیا تھا اور اس وقت ملک میں پیٹرول کی قیمت 248 روپے 38 پیسے، ڈیزل 255 روپے 14پیسے اور مٹی کے تیل کی قیمت161 روپے 54 پیسے فی لیٹر ہے۔ پاکستان میں آج ڈالر اور دیگر کرنسیوں کی قیمت",business
178,دو ماہ شادی ہالز بند ہوں گے؟  اہم خبر آگئی,https://urdu.arynews.tv/wedding-halls-closure-lahore-smog-viral/,"لاہور : نومبر اور دسمبر میں شادی ہالز بند کرنے کی تجویز سامنے آگئی ، حکومت نے عدالت کو اس حوالے سے آگاہ کردیا۔ تفصیلات کے مطابق لاہور ہائیکورٹ میں اسموگ کے تدراک کے حوالے سے دائر درخواستوں پر جسٹس شاہد کریم نے سماعت کی۔ عدالتی حکم پر ایڈووکیٹ جنرل خالد اسحق عدالت کے روبرو پیش ہوئے، جسٹس شاہد کریم نے ریمارکس دیے کہ آپ کو پریشان نہیں کرنا چاہتے تھے، آپ کسی اور کیس میں مصروف ہوں گے مگر میری نظر میں اس وقت سب سے اہم کیس سموگ کا ہے، ہم نے حکومت کے اچھے کاموں کی تعریف کی ہے۔ جسٹس شاہد نے کہا مگر حکومت کو اسموگ کے حوالے سے مستقل پالیسی بنانا ہوگی ، حکومت کو مستقل پالیسی لانا ہوگی ایسے کام نہیں چلے گی، اس مرتبہ ستمبر میں سموگ آچکی تھی اگلے برس یہ اگست میں آئے گی۔ لاہور ہائی کورٹ کے جج کا کہنا تھا کہ ٹرانسپورٹ سیکٹر 70 سے 80فیصد آلودگی کا سبب ہے، وفاقی حکومت کو بھی اس معاملے میں ان بورڈ ہونا پڑے گا، بیجنگ نے تمام صنعتیں شہر سے باہر منتقل کیں، اسموگ سے نمٹنے کے لیے ہمیں دس سال کی پالیسی بنانا ہوگی، سوچنا پڑے گا کہ لاہور شہر کے اندر موجود انڈسٹری کا کیا کرنا ہے۔ جسٹس شاہد کریم نے مزید کہا کہ جب عدالت کو پتہ چلتا ہے تو پھر کارروائی ہوتی ہے، لاہور میں بڑے تعمیراتی پراجیکٹ کو روکنا پڑے گا، پرائیویٹ تو چھوڑیں حکومت کی سپیڈو بسیں کتنا دھواں چھوڑ رہی ہیں آپ کو بتا نہیں سکتا، اب جو اسموگ آگئی ہے یہ ختم نہیں ہوگی جنوری تک رہے گی۔ جج نے ریمارکس دیئے اسلام آباد سے جیسے شہر میں دیکھیں کیا حال ہے، یہ حکومت کےلیے جاگنے کا وقت ہے، اب ہمیں اگلے سال کےلیے ابھی سے سوچنا پڑے گا، یہ حکومت کے کرنے کے کام ہیں ہم اس میں مداخلت نہیں کرنا چاہتے۔ ایڈووکیٹ جنرل پنجاب نے جواب دیا کہ اس سال یہ نہیں ہوسکتا کہ شادی ہالز والوں کو جا کہ کہوں کہ کل سے ہال بند ہوگا، ہم پلان بنا رہے ہیں کہ اگلے سال نومبر دسمبر میں شادی ہال بند ہوں گے۔ جسٹس شاہد کریم نے کہا کہ حکومت سے کہیں کہ دو مہینے کی پالیسی سے فائدہ نہیں لانگ ٹرم پالیسی بنائیں، کل کی سماعت کے بعد بہت سے نوٹیفکیشن جاری کیے، یہ کام عدالت کی آبزرویشن سے پہلے ہونا چاہیے تھا، سڑکوں پر ٹریفک پولیس کے علاؤہ ڈولفن اہلکار بھی تعینات کریں۔ ایڈووکیٹ جنرل نے بتایا جو گاڑی دھواں چھوڑے گی وہ سڑک پر نہیں آئے گی، ہم نے ٹاسک فورس بنا دی ہے، سخت کارروائی ہوگی۔ جسٹس شاہد کریم نے کہا میں کوئی آرڈر نہیں کروں گا سب کچھ آپ پر چھوڑتا ہوں، میں تسلیم کرتا ہوں کہ اسموگ کے حوالے سے موجودہ حکومت نے گزشتہ حکومت کی نسبت بہتر کام کیا ہے، دوسرا اہم مسئلہ سکول بسوں کا ہے، اگر ہم سکول بسوں کا معاملہ حل کر کردیں تو بہت آلودگی ختم ہو جائے گی، پرائیویٹ سکولز کے پاس بچوں کے لیے اپنی بسیں ہونی چاہیے۔ عدالت نے نجی تعلیمی اداروں میں بسیں فراہم کرنے کے اقدامات کی رپورٹ طلب کرلی۔",business
179,سعودی عرب میں آج سونے کی قیمت کیا رہی؟,https://urdu.arynews.tv/gold-rates-in-saudi-arabia-today-12-november-2024/,"ریاض: سعودی عرب میں آج 12  نومبر کو سونے کی فی تولہ قیمت میں کوئی تبدیلی نہیں ہوئی اور گزشتہ روز والی قیمتیں برقرار رہیں۔ فاریکس پی کے (Forex.pk) کے مطابق منگل کو فی تولہ 24 قیراط سونے کی قیمت 3,771 سعودی ریال (SAR) رہی۔ مزید برآمد 24 قیراط 10 گرام سونا مملکت میں 3,237 سعودی ریال میں فروخت ہورہا ہے، جبکہ فی اونس سونے کی قیمت 10,067 سعودی ریال ہے۔ گزشتہ دنوں سعودی عرب کی گولڈ مارکیٹ میں کمی واقع ہوئی تھی، 24 قیراط ایک گرام کے نرخ کم ہوکر 323.66 ریال تک آگئے جبکہ 22 قیراط ایک گرام کی قیمت 296.68 ریال، 21 قیراط ایک گرام کے نرخ 283.20 ریال تک رہے۔ 18 قیراط کی قیمت 242.74 ریال اور 14 قیراط کے نرخ 188.80 ریال ہوگئے۔ مملکت کی مارکیٹ میں اتوار کو ایک اونس سونا 10070 ریال میں فروخت ہوتا رہا۔ واضح رہے کہ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے، جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدے ہیں۔",business
180,خوشخبری! سونے کی فی تولہ قیمت میں بڑی کمی,https://urdu.arynews.tv/pakistan-gold-rate-today-12-november-2024/,"کراچی: سونے کی فی تولہ قیمت میں 7 ہزار روپے کی بڑی کمی کے بعد اس کی نئی قیمت 2 لاکھ 70 ہزار 500 روہے ہوگئی۔ دس گرام سونے کی قیمت 6 ہزار روپے کی کمی کے بعد 2 لاکھ 31 ہزار 911 روپے ہوگئی جبکہ عالمی مارکیٹ میں سونا 77 ڈالرز کی بڑی کمی سے 2593 فی اونس کی سطح تک آگیا۔ دوسری جانب، چاندی کی فی تولہ قیمت 50 روپے کی کمی سے 3250 روپے ہوگئی۔ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے۔ جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدے ہیں، پاکستان میں گذشتہ برس سونے کی قیمت کے تعین کے طریقہ کار میں تبدیلی کر دی گئی تھی جس کے تحت سونے کی قیمت انٹرنیشنل مارکیٹ ریٹ سے 20 ڈالر فی اونس زیادہ مقرر کی گئی۔ سونے کا ریٹ جاننے کی لوگوں میں بہت دلچسپی رہتی ہے۔ اس کی کئی وجوہات ہیں: سرمایہ کاری:سونا ایک قدیم اور قابل اعتماد سرمایہ کاری کا ذریعہ سمجھا جاتا ہے۔ جب لوگ اپنی بچت کو محفوظ کرنا چاہتے ہیں یا مستقبل کے لیے سرمایہ کاری کرنا چاہتے ہیں تو وہ سونے کے ریٹ پر نظر رکھتے ہیں۔ مہنگائی کا پیمائش:سونے کی قیمت کو اکثر مہنگائی کا ایک اچھا پیمائش سمجھا جاتا ہے۔ جب مہنگائی بڑھتی ہے تو اکثر سونے کی قیمت بھی بڑھتی ہے۔ اس لیے لوگ اسے مہنگائی کے بارے میں جاننے کا ایک طریقہ سمجھتے ہیں۔ اقتصادی حالات:سونے کی قیمت کو عالمی اقتصادی حالات کا ایک اہم اشارہ سمجھا جاتا ہے۔ جب اقتصادی حالات غیر یقینی ہوتے ہیں تو لوگ اکثر سونا خریدتے ہیں جس سے اس کی قیمت میں اضافہ ہو جاتا ہے۔ جواہرات:سونے کو جواہرات بنانے کے لیے استعمال کیا جاتا ہے۔ جو لوگ جواہرات خریدنا یا بیچنا چاہتے ہیں وہ سونے کی قیمت جاننا چاہتے ہیں تاکہ وہ اچھی قیمت پر خریداری یا فروخت کر سکیں۔ سونا جمع کرنا:کچھ لوگ سونا جمع کرتے ہیں اور اسے ایک قیمتی اثاثہ سمجھتے ہیں۔ اس لیے وہ اس کی قیمت پر نظر رکھتے ہیں۔",business
181,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",business
182,زارا کی لاش کے ٹکڑے کرنے کے لئے صغریٰ بی بی نے کتنے پیسے دیے؟ ملزم نوید کا  انکشاف,https://urdu.arynews.tv/daska-women-death-investigation-continue/,"ڈسکہ : سگی خالہ کے ہاتھوں بہو کے قتل کی تحقیقات میں ملزم نوید نے بتایا کہ صغریٰ بی بی نے زارا کے لاش کے ٹکڑے کرنے کے کتنے پیسے دیے۔ تفصیلات کے مطابق ڈسکہ میں سات سات ماہ کی حاملہ بہو کے قتل کی تحقیقات کا دائرہ بڑھادیا اور علاقے کی مزید سی سی ٹی وی فوٹیجز حاصل کرلیں۔ پولیس نے بتایا کہ ملزم نوید نے دوران تفتیش انکشاف کیا صغراں بی بی نے لاش کے ٹکڑے ٹھکانے لگانے کیلئے پہلے 10 ہزار اور کام کے بعد مزید پانچ ہزار روپےدیے۔ حکام کا کہنا تھا کہ لاش کے ٹکڑے کرنے کیلئے چھری اور ٹوکا دو ہزار روپے میں خریداگیا، خریداری کے بعد ساس اور سہولت کار نے گول گپے کھائے اور کولڈرنک پی۔ پولیس نے کہا کہ سہولت کار نوید کو لانے کیلئےگلی کے بجائےہمسائےکاگھراستعمال کیاگیا، گلی میں لگے سی سی ٹی وی سےبچنےکیلئےمین گیٹ میں کرنٹ کا بہانہ کیاگیا۔ حکام کا یہ بھی بتانا تھا کہ سہولت کارنوید جمعہ کی شام آیااوررات کوپلاننگ کی ،نویداورمقتولہ کی ساس نےہفتےکوٹوکا،چھری خریدااوراتوارکوقتل کیا، تمام ویڈیوزفوٹوگرامیٹک ٹیسٹ کیلئے فرانزک لیب بھجوائی جائیں گی۔ انھوں نے کہا کہ سی سی ٹی وی کےڈی وی آرقبضےمیں لے لیے ہیں ، جس سے مزیدشواہدملنےکاامکان ہے۔ یاد رہے قتل کے بعد دو سال کے بچے کی ماں سات ماہ کی حاملہ زارا کی لاش کے ٹکڑے کیے اور دھڑ سے سرا لگ کرکے چولہے پر جلا کر ناقابل شناخت بنایا تھا اور لاش کے ٹکڑے دو بوریوں میں بند کرکے نہر میں پھینک دیے۔",business
183,کراچی میں  19 نومبر سے 22 نومبر تک کون کون سے راستے بند ہوں گے؟,https://urdu.arynews.tv/traffic-plan-for-ideas-2024/,"کراچی : دفاعی نمائش آئیڈیاز 2024 کے پیش نظر شہریوں کی سہولت کے لئے راستوں کی بندش کا ٹریفک پلان جاری کردیا۔ تفصیلات کے مطابق دفاعی نمائش کے لیے ٹریفک پولیس نے ٹریفک پلان جاری کردیا ، 19 نومبر سے 22 نومبر تک ایکسپو سینٹر میں دفاعی نمائش ہونے جارہی ہے۔ ٹریفک پولیس نے بتایا کہ صبح 7 سے شام 7بجے تک ایکسپوسینٹر سے منسلک سڑکیں بند رہیں گی جبکہ حسن اسکوائر فلائی اوور سے نیشنل اسٹیڈیم سڑک بند اور اسٹیڈیم فلائی اوور سے دونوں فلائی اوورز ٹریفک کیلئے بند ہوں گے۔ ٹریفک پولیس نے کہا کہ ڈالمیا روڈ اسٹیڈیم سگنل سے دائیں جانب حسن اسکوائر جانے والا روڈ بند ہوگا اور یونیورسٹی روڈ نیپا سے آتے ہوئے ایکسپو سینٹر سے بائیں جانے والی سڑک بند ہوگی۔ پلان میں بتایا گیا کہ شارع فیصل سے ہیوی اور کمرشل گاڑیاں، واٹر ٹینکر کا کارساز روڈ پر داخلہ بند ہوگا،تمام ہیوی اور کمرشل گاڑیاں ڈرگ روڈ کا راستہ اختیار کریں۔ ٹریفک پلان کے مطابق  راشد منہاس روڈ سے اسٹیڈیم روڈ پر ہیوی اور کمرشل ٹریفک کے داخلے پر پابندی ہوگی اور ہیوی اور کمرشل گاڑیوں کو نیپا، عسکری 4 سے شارع فیصل اورنیپا چورنگی بھیجا جائے گا۔ ٹریفک پولیس  کا کہنا تھا کہ نیپا سےحسن اسکوائر تک ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل گاڑیاں نیپا، گلشن چورنگی سےسہراب گوٹھ یا ڈرگ روڈ کاراستہ اختیارکریں۔ جیل چورنگی سے حسن اسکوائر تک ہیوی اور کمرشل ٹریفک کو جانے کی اجازت نہیں ہوگی، کمرشل گاڑیاں شہید ملت روڈ یا تین ہٹی روڈ کا استعمال کریں۔ یونیورسٹی روڈ سے اسٹیڈیم روڈ پر ہیوی اورکمرشل ٹریفک کو اجازت نہیں ہوگی تو اس ٹریفک کو پی پی چورنگی ، شہید ملت روڈ کی جانب بھیجا جائے گا۔ لیاقت آباد نمبر 10سے حسن اسکوائر ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل ٹریفک لیاقت آباد نمبر 10 سے تین ہٹی کی جانب جاسکیں گے جبکہ سر شاہ سلیمان روڈ کے لئے غریب آباد سے شارع فیصل، حسن اسکوائراور نیپا کاراستہ اختیارکریں گے۔",business
184,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",business
185,54 سال بعد پاکستان اور بنگہ دیش کے درمیان سمندری راستے سے تجارت بحال,https://urdu.arynews.tv/pakistan-cargo-ship-docks-in-bangladesh-for-the-first-time-since-1971/,"کراچی : 54 سال کے طویل عرصے کے بعد پاکستان اور بنگہ دیش کے درمیان سمندری راستے سے تجارت بحال ہو گئی اور کراچی پورٹ سے کارگو بحری جہاز چٹا کانگ بندر گاہ پہنچ گیا۔ تفصیلات کے مطابق 1971 میں بنگلہ دیش کے قیام کے بعد دونوں ممالک کے درمیان سمندری تجارت بند ہو گئی تھی تاہم 54 سال بعد پہلی بار براہ راست سمندری تجارتی رابطہ بحال ہو گیا ہے۔ بنگلہ دیش میں پاکستان کے ہائی کمشنر سید احمد معروف نے بتایا کہ براہ راست سمندری روٹ کو دو طرفہ تعلقات کو بڑھانے میں ایک اہم پیش رفت ہے۔ کراچی چیمبر کے صدر جاوید بلوانی کا کہنا تھا کہ سمندری راستہ بحال ہونے سے پاکستان سے کارگو جہاز 10 دن میں بنگلہ دیش پہنچ گیا، پاکستان سے دبئی، سری لنکا کے بحری راستے کے ذریعے سامان 20 سے 25 دن میں بنگلہ دیش پہنچتا تھا۔ پاکستان کی بنگلہ دیش کو برآمدات مالی سال 24 میں 660.74 ملین ڈالر اور بنگلہ دیش سے پاکستان کی درآمدات 56.55 ملین ڈالر رہیں۔ پاکستان سے بنگلہ دیش کو بنے ہوئے سوتی کپڑے، سوتی دھاگے، پھل، کیمیکل، سیمنٹ، چمڑا برآمد کیا جاتا ہے جبکہ بنگلہ دیش سے پاکستان میں جوٹ، ادویات، اور کاغذ بورڈ، چائے، تمباکو، پلاسٹک درآمد کیا جاتا ہے۔ براہ راست تجارت نہ ہونے سے اشیا کی قیمت میں کئی گناہ اضافہ ہوجاتا تھا، اب براہ راست تجارت سے کرایوں میں کمی کے ساتھ دونوں ممالک کے درمیان تجارت میں بھی اضافہ ہوگا۔ ہائی کمشنر سید احمد معروف نے براہ راست جہاز رانی کے راستے کو پاکستان اور بنگلہ دیش کے درمیان دو طرفہ تجارتی اور کاروباری تعلقات کو بڑھانے کے ساتھ ساتھ پورے خطے میں مزید مربوط اور تجارتی نیٹ ورک کو فروغ دینے میں ایک اہم پیش رفت قرار دیا۔ انہوں نے کہا کہ یہ اقدام نہ صرف موجودہ تجارتی بہاؤ کو تیز کرے گا بلکہ آل ٹریڈرز سے لے کر بڑے برآمد کنندگان تک دونوں اطراف کے کاروبار کے لیے نئے مواقع کو فروغ دے گا۔",business
186,اسٹاک مارکیٹ اتار چڑھاؤ کا شکار,https://urdu.arynews.tv/psx-12-november-2024/,"آئی ایم ایف ٹیم کی پاکستان میں موجودگی کے دوران اسٹاک مارکیٹ اتار چڑھاؤ کا شکار رہی۔ کاروباری ہفتے کے دوسرے روز کاروبار کے اختتام پر ہنڈرڈانڈیکس 423 پوائنٹس کی کمی سے 93 ہزار 224 پوائنٹس پر بند ہوا۔ دن بھر مجموعی طور پر 454 کمپنیوں کے شیئرز میں کاروبار ہوا جس میں 151 کمپنیوں کے شیئرز کی قیمتوں میں اضافہ جبکہ 242 کے شیئرز میں کمی ہوئی۔ مارکیٹ میں 72 کروڑ 12 لاکھ سے زائد شیئرز کا لین دین ہوا۔ اسٹاک مارکیٹ میں 29 ارب 82 کروڑ سے زائد مالیت کے شیئرز کے سودے ہوئے ۔ منگل کو مارکیٹ کی بلند ترین سطح 93,871 جبکہ کم ترین سطح 92,893 پوائنٹس رہی۔",business
187,"رواں سال گندم کی پیداوار کم ہوگی، فوڈ سیکیورٹی نے خبردار کر دیا",https://urdu.arynews.tv/wheat-production-food-security-warns/,"اسلام آباد: فوڈ سیکیورٹی کے سیکریٹری نے رواں سال ملک میں گندم کی کم پیداوار کے حوالے سے خبردار کر دیا۔ تفصیلات کے مطابق سید مسرور احسن کی زیر صدارت سینیٹ کی قومی غذائی تحفظ کمیٹی کے اجلاس میں فوڈ سیکیورٹی کمشنر نے گندم کے حوالے سے ویٹ بورڈ سے متعلق بریفنگ میں خبردار کیا کہ گزشتہ سال کی نسبت اس سال گندم کی پیداوار کم ہوگی۔ فوڈ سیکیورٹی کمشنر کے مطابق گزشتہ سال گندم کے بیج کی دستیابی 5 لاکھ 29 ہزار میٹرک ٹن تھی، رواں سال ملک میں گندم کے بیج کی ضرورت 1.1 ملین میٹرک ٹن ہے، جب کہ 5 لاکھ 92 ہزار میٹرک ٹن گندم کا بیج دستیاب ہے۔ فوڈ سیکیورٹی کمشنر نے بتایا کہ ویٹ بورڈ گندم کے بیج کی ضروریات کے حوالے سے ذمہ دار ہے، ویٹ بورڈ ای سی سی کو گندم کی درآمد و برآمد کی سفارش بھی کرتا ہے، ملکی ضروریات کے پیش نظر ابھی گندم کی برآمد روک دی گئی ہے، مارچ میں فیصلہ ہوگا کہ گندم ایکسپورٹ کی جائے یا نہیں۔ انھوں نے کہا اس وقت ملک میں گندم کی کھپت 32 ملین میٹرک ٹن سے زائد ہے، جب کہ چاروں صوبوں میں 8 ملین میٹرک ٹن کے ذخائر موجود ہیں۔ دوسری طرف سینیٹ کی قائمہ کمیٹی نے ناکارہ گندم امپورٹ سکینڈل کی انکوائری کا بھی فیصلہ کیا ہے، کمیٹی نے تحقیقات کے لیے ایمل ولی خان کی سربراہی میں ذیلی کمیٹی تشکیل دے دی، تاہم سیکریٹری فوڈ سیکیورٹی اور ایم ڈی پاسکو نے ذیلی کمیٹی کی تجویز کی مخالفت کی، ایم ڈی پاسکو نے کہا کہ پہلے ہی انکوائری کمیٹیاں گندم اسکینڈل پر کام کر رہی ہیں، ایمل ولی نے کہا کہ ہم صرف ان کمیٹیوں کے سہارے ہی نہیں رہ سکتے، یہ بڑا اسکینڈل ہے کمیٹی خود تحقیقات کرے گی۔ غذائی تحفظ کے اجلاس میں ’کاٹن سیس‘ کی نان ریکوری کا معاملہ بھی زیر بحث آیا، چیئرمین کمیٹی نے کہا کہ حکومت کو کاٹن سیس سے بھاری ریونیو آتا تھا لیکن کئی سالوں سے یہ ریونیو نہیں آ رہا، اس کی کیا وجہ ہے؟ پاکستان کاٹن کمیٹی نے بریفنگ میں بتایا کہ 2016 سے 2024 تک کاٹن سیس مد میں 3.4 ارب روپے کی وصولی باقی ہے، اس عرصے کے دوران کئی ٹیکسٹائل ملز بند بھی ہو چکی ہیں، اور 8 نئی کاٹن ملوں کو کاٹن سیس میں شامل کیا گیا ہے، 2016 سے 2014 تک ٹیکسٹائل ملز سے 2 ارب 19 کروڑ کاٹن سیس جمع کیا گیا، اور 2023-24 میں 293 ملین روپے ریونیو آیا، کاٹن کمیٹی نے 665 ملین روپے کا قرض فوری جاری کرنے کا مطالبہ بھی کیا، تاہم سینیٹ کمیٹی نے پاکستان کاٹن کمیٹی کی بریفنگ پر عدم اطمینان کا اظہار کیا اور آئندہ اجلاس میں کاٹن سیس پر تفصیلی بریفنگ طلب کی۔ بریفنگ میں کاٹن کمشنر کا کہنا تھا کہ کاٹن سیس کے حوالے سے مختلف عدالتوں میں 65 کیسز ہیں، عدالتوں سے 63 کیسز کے فیصلے پاکستان کاٹن کمیٹی کے حق میں آ چکے ہیں، صرف 2 کیسز زیر التوا ہیں، ملک بھر میں ٹوٹل 568 ٹیکسٹائل ملز ہیں، جن میں سے 187 ٹیکسٹائل ملز بند ہو چکی ہیں، اس وقت فی کاٹن بیل 50 روپے کاٹن سیس وصول کی جا رہی ہے۔",business
188,بٹ کوائن نے اب تک کے تمام ریکارڈز توڑ دیئے,https://urdu.arynews.tv/bitcoin-rises-first-time-in-history-market-value/,"بٹ کوائن نے تاریخ میں پہلی مرتبہ 80 ہزار ڈالر کی سطح عبور کرنے کا نیا ریکارڈ قائم کرلیا، جو ٹرمپ کی جیت کے اعلان کے فوراً بعد 75ہزار ڈالر تک پہنچ گئی تھی۔ تجزیہ کاروں کے مطابق عالمی سرمایہ کاروں نے امریکی صدارتی انتخابات کے نتائج کا جائزہ لینا جاری رکھا ہوا ہے، جس کے باعث دنیا کی سب سے بڑی کرپٹو کرنسی بٹ کوائن کی قیمت میں یہ اضافہ دیکھنے میں آیا۔ فوربزکی رپورٹ میں کہا گیا ہے کہ کوائن بیس کے ڈیٹا کے مطابق جو کہ ٹرینڈنگ ویو نے رپورٹ کیا ہے کہ دنیاکی سب سے بڑی کرپٹو کرنسی کی قیمت 81,500 ڈالر سے تجاوز کرگئی۔ امریکی صدارتی انتخابات میں ڈونلڈ ٹرمپ کی جیت کے بعد بٹ کوائن کی قدر پہلی بار $80,000 سے تجاوز کرگئی ہے یہ سنگ میل 2024 میں بٹ کوائن کے لیے 93% کے اضافے کے بعد حاصل کیا گیا ہے جس کی کرپٹو کرنسیوں کے لیے دوستانہ ہونے کی توقع ہے۔ یاد رہے کہ ڈونلڈ ٹرمپ نے اپنے پہلے دور صدارت میں کرپٹو کرنسیوں کو گھوٹالا قرار دیا تھا لیکن اس کے بعد سے انہوں نے اپنی پوزیشن کو یکسر تبدیل کر دیا، یہاں تک کہ اس کی حمایت میں اپنا پلیٹ فارم بھی شروع کیا۔ بعد ازاں انہوں نے امریکا کو ’دنیا کا بٹ کوائن اور کرپٹو کرنسی کیپٹل‘ بنانے کا وعدہ کیا ہے اور ٹیکنالوجی کی دنیا سے تعلق رکھنے والے معروف ارب پتی ایلون مسک کو آڈٹ کا انچارج بھی بنایا ہے۔",business
189,پاکستان میں گاڑیوں کی فروخت میں بڑا اضافہ,https://urdu.arynews.tv/car-sales-in-pakistan/,ملکی آٹو سیکٹر سے زبردست خبر آگئی۔ پاکستان میں گاڑیوں کی فروخت سالانہ 112 فیصد کا اضافہ ہوا ہے۔ پاکستان آٹو موٹیو مینوفیکچررز ایسوسی ایشن (پاما) نے اعدادوشمار جاری کردیے جس کے مطابق اکتوبر 2024ء میں گاڑیوں کی فروخت 13 ہزار 108 یونٹس تک پہنچ گئی۔ پاما کی رپورٹ میں بتایا گیا ہے کہ ماہانہ بنیادوں پر گاڑیوں کی فروخت میں 27 فیصد اضافہ ہوا ہے۔ اکتوبر 2023ء میں 6 ہزار 180 گاڑیاں فروخت ہوئی تھیں جب کہ مالی سال 25ء کی پہلے 4 ماہ  میں گاڑیوں کی فروخت میں سالانہ 50 فیصد اضافہ ہوا۔ مالی سال 25ء کی پہلے چار ماہ  میں گاڑیوں کی فروخت 40  ہزار 693 یونٹس پر پہنچ گئی۔ بیشتر کارساز اداروں نے ایس یو ویز کہ قیمتوں میں کمی کی ہے جس سے فروخت میں اضافہ دیکھنے میں آیا۔,business
190,پاکستان میں سونے کی قیمت آج کتنی کم ہوئی؟,https://urdu.arynews.tv/gold-rates-in-pakistan-3/,"کراچی: کاروباری ہفتے کے پہلے روز سونے کی قیمت میں کمی کا رجحان رہا۔ آل پاکستان جیمز اینڈ جیولرز ایسوسی ایشن کے مطابق سونے کی فی تولہ قیمت میں 1300 روپے کمی ہوئی جس کے بعد فی تولہ قیمت دو لاکھ 77 ہزار 500 روپے ہوگئی ہے۔ اسی طرح دس گرام سونے کی قیمت ایک ہزار 115 روپے کمی کے بعد 2 لاکھ 37 ہزار 911 روپے ہوگئی۔ عالمی مارکیٹ میں بھی میں سونے کی قیمت میں کمی کا رجحان رہا، سونا 13 ڈالر کی کمی کے بعد 2670 ڈالر فی اونس کا ہوگیا۔ دوسری جانب چاندی کی فی تولہ قیمت 3 ہزار 300 روپے پر مستحکم رہی۔ واضح رہے کہ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے، جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدے ہیں۔ پاکستان میں گذشتہ برس سونے کی قیمت کے تعین کے طریقہ کار میں تبدیلی کردی گئی تھی، جس کے تحت سونے کی قیمت انٹرنیشنل مارکیٹ ریٹ سے 20 ڈالر فی اونس زیادہ مقرر کی گئی۔",business
191,پاکستان اسٹاک ایکسچینج میں نئی تاریخ رقم,https://urdu.arynews.tv/psx-today-11-nov/,"پاکستان اسٹاک ایکسچینج نے ایک اور سنگ میل عبور کر لیا۔ کاروباری ہفتے کے پہلے روز 100 انڈیکس پہلی بار 94 ہزار کی سطح عبور کرگیا۔ ٹریڈنگ کے دوران ہنڈرڈانڈیکس نئی بلند ترین سطح 94 ہزار 20 پوائنٹس تک پہنچا۔ اختتام پر ہنڈرڈانڈیکس 356 پوائنٹس کے اضافے سے 93 ہزار 648 پوائنٹس پر بند ہوا۔ دن بھر مجموعی طور پر 453 کمپنیوں کے شیئرز میں کاروبار ہوا جس میں 226 کمپنیوں کے شیئرز کی قیمتوں میں اضافہ جبکہ 184 کے شیئرز میں کمی ہوئی۔ مارکیٹ میں 75 کروڑ 61 لاکھ سے زائد شیئرز کا لین دین ہوا۔ اسٹاک مارکیٹ میں 26 ارب 35 کروڑ سے زائد مالیت کے شیئرز کے سودے ہوئے۔ مارکیٹ کی بلند ترین سطح 94,020 جبکہ کم ترین سطح 93,318 پوائنٹس رہی۔",business
192,عوام کے لیے نئی مشکل : گھی اور کوکنگ آئل کی قیمتوں میں ایک بار پھر بڑا اضافہ,https://urdu.arynews.tv/ghee-and-cooking-oil-prices-rise-again/,"لاہور : گھی اور کوکنگ آئل کی قیمتوں میں ایک بار پھر اضافہ ہوا، جس کے بعد قمیتیں 550 سے تجاوز کرگئیں۔ تفصیلات کے مطابق گھی اور کوکنگ آئل کی قیمتوں میں ایک بار پھر 30 روپے فی کلو اضافہ ہوا، جس کے بعد کوکنگ آئل کی قیمت 530 روپے سے بڑھ کر 560 روپے اور گھی کی قیمت 520 سےبڑھ کر 550 روپے فی کلو ہوگئی۔ کراچی برانڈڈ گھی درجہ سوئم 500 روپے فی کلو میں فروخت ہورہا ہے، مارکیٹ ڈیلرز نے کہا کہ کراچی برانڈڈ گھی کی قیمت 1ماہ میں120 روپے بڑھ چکی ہے، گھی اور کوکنگ آئل کی قیمتیں مزید بھی بڑھ سکتی ہیں۔ یاد رہے گذشتہ ماہ کے آخر میں ملک بھر میں گھی اور تیل کی قیمتوں میں فی کلو 40 سے 50 روپے کا بڑا اضافہ ہواتھا۔ چیئرمین بناسپتی مینوفیکچررز عمر ریحان نے بتایا تھا کہ بین الاقوامی مارکیٹ میں پام آئل کی قیمت میں 300 ڈالر فی ٹن اضافہ ہوا، عالمی مارکیٹ میں گزشتہ 2 ماہ میں پام آئل 900 سےبڑھ کر1200 ڈالرفی ٹن پہنچ گیا۔ عمر ریحان کا کہنا تھا کہ پام آئل کی قیمتوں اضافے کے بعد ملک بھر میں قیمتوں میں اضافہ جاری ہے جبکہ حکومت تیل اورگھی پر 100 روپے فی کلو ٹیکس وصول کر رہی ہے۔ چیئرمین بناسپتی مینوفیکچررز نے کہا تھا کہ وزیر خزانہ سےملاقات میں گھی اور تیل پر ٹیکس میں کمی کی اپیل کی تھی، پاکستان سالانہ 32لاکھ ٹن پام آئل امپورٹ کرتا ہےملک بھر کی طلب 45لاکھ ٹن ہے۔",business
193,امریکا سے معیاری روئی کی درآمد بڑھ گئی,https://urdu.arynews.tv/cotton-production-cotton-imports-from-us/,"کراچی: پاکستان میں کپاس کی پیداوار میں کمی کے باعث اسپننگ ملوں کی جانب سے معیاری روئی کی طلب میں اضافہ ہو گیا ہے۔ چیئرمین کاٹن جنرز فورم احسان الحق کے مطابق پاکستانی درآمد کنندگان کی جانب سے امریکا سے معیاری روئی کی درآمد بڑھ گئی ہے، پاکستان کی امریکا سے روئی درآمدات میں ریکارڈ اضافہ ہو گیا ہے۔ صرف ایک ہفتے کے دوران امریکا سے لاکھوں ڈالر مالیت کے 72 ہزار بیلز کے درآمدی معاہدے ہوئے ہیں، اور رواں سال پاکستان امریکی روئی کا دنیا میں سب سے بڑا خریدار بن گیا ہے۔ 30 لاکھ سے زائد بیلز کے روئی درآمدی معاہدے مکمل ہو چکے ہیں، اندرون ملک کپاس کی کم پیداوار اور معیاری روئی کی محدود دستیابی کے باعث روئی کی درآمدات میں اضافہ ہوا۔ روئی کی قیمتیں بھی 200 روپے فی من اضافے سے 18 ہزار 200 روپے فی من تک پہنچ گئی ہیں۔",business
194,سعودی عرب میں سونے کی قیمت کم ہوگئی,https://urdu.arynews.tv/gold-rates-in-saudi-arabia-today-11-nov-2024/,"ریاض: سعودی عرب میں آج کاروباری روز کے دوران سونے کی فی تولہ قیمت میں کمی دیکھی جارہی ہے۔ فاریکس پی کے (Forex.pk) کے مطابق پیر (11 نومبر) کو فی تولہ 24 قیراط سونے کی قیمت کم ہو کر 3,771 سعودی ریال (SAR) پر آگئی۔ مزید برآمد 24 قیراط 10 گرام سونا مملکت میں 3,237 سعودی ریال میں فروخت ہورہا ہے، جبکہ فی اونس سونے کی قیمت 10,067 سعودی ریال ہے۔ گزشتہ روز بھی سعودی عرب کی گولڈ مارکیٹ میں کمی واقع ہوئی تھی، 24 قیراط ایک گرام کے نرخ کم ہوکر 323.66 ریال تک آگئے جبکہ 22 قیراط ایک گرام کی قیمت 296.68 ریال، 21 قیراط ایک گرام کے نرخ 283.20 ریال تک رہے۔ 18 قیراط کی قیمت 242.74 ریال اور 14 قیراط کے نرخ 188.80 ریال ہوگئے۔ مملکت کی مارکیٹ میں اتوار کو ایک اونس سونا 10070 ریال میں فروخت ہوتا رہا۔ واضح رہے کہ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے، جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدے ہیں۔ پاکستان میں گذشتہ برس سونے کی قیمت کے تعین کے طریقہ کار میں تبدیلی کردی گئی تھی، جس کے تحت سونے کی قیمت انٹرنیشنل مارکیٹ ریٹ سے 20 ڈالر فی اونس زیادہ مقرر کی گئی۔",business
195,کس صوبے نے بہترین معاشی کارکردگی دکھائی؟ وفاقی وزارت خزانہ نے بتا دیا,https://urdu.arynews.tv/kpk-best-economic-performance/,"اسلام آباد: وفاق نے رواں مالی سال کی پہلی سہ ماہی میں صوبوں کی معاشی کارکردگی رپورٹ جاری کر دی، جس میں کہا گیا ہے کہ خیبر پختونخوا نے بہترین معاشی کارکردگی دکھائی۔ وفاقی وزارت خزانہ کی رپورٹ کے مطابق خیبر پختونخوا نے وفاق کو 103 ارب روپے کا سرپلس بجٹ دیا ہے، گزشتہ مالی سال جولائی تا ستمبر کے پی کا خسارہ 10 ارب روپے تھا، جب کہ آمدن 316 ارب اور اخراجات 212 ارب روپے رہے۔ وفاقی رپورٹ کے مطابق اس کے برعکس جولائی تا ستمبر پنجاب حکومت کا خسارہ 160 ارب روپے رہا، صوبے کی آمدن 866 ارب رہی جب کہ اخراجات 1026 ارب روپے رہے، اس طرح گزشتہ مالی سال پنجاب حکومت نے پہلی سہ ماہی میں 28 ارب روپے کا خسارہ کیا تھا۔ رپورٹ میں کہا گیا ہے کہ رواں مالی سال جولائی تا ستمبر سندھ کی معاشی کارکردگی بھی بہتر رہی ہے، جولائی تا ستمبر سندھ نے 131 ارب روپے کا سرپلس بجٹ وفاق کو دیا، اس دوران سندھ کی آمدن 568 اور اخراجات 437 ارب روپے رہے، گزشتہ مالی سال پہلی سہ ماہی میں سندھ نے 19 ارب روپے کا سرپلس دیا تھا۔ وفاقی رپورٹ کے مطابق جولائی تا ستمبر بلوچستان نے وفاق کو 85 ارب روپے کا سرپلس بجٹ دیا، اس دوران بلوچستان کی آمدن 168 ارب روپے اور اخراجات 83 ارب روپے رہے، جب کہ گزشتہ مالی سال جولائی تا ستمبر بلوچستان نے 171 ارب روپے کا سرپلس دیا تھا۔",business
196,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",business
197,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",business
198,زارا کی لاش کے ٹکڑے کرنے کے لئے صغریٰ بی بی نے کتنے پیسے دیے؟ ملزم نوید کا  انکشاف,https://urdu.arynews.tv/daska-women-death-investigation-continue/,"ڈسکہ : سگی خالہ کے ہاتھوں بہو کے قتل کی تحقیقات میں ملزم نوید نے بتایا کہ صغریٰ بی بی نے زارا کے لاش کے ٹکڑے کرنے کے کتنے پیسے دیے۔ تفصیلات کے مطابق ڈسکہ میں سات سات ماہ کی حاملہ بہو کے قتل کی تحقیقات کا دائرہ بڑھادیا اور علاقے کی مزید سی سی ٹی وی فوٹیجز حاصل کرلیں۔ پولیس نے بتایا کہ ملزم نوید نے دوران تفتیش انکشاف کیا صغراں بی بی نے لاش کے ٹکڑے ٹھکانے لگانے کیلئے پہلے 10 ہزار اور کام کے بعد مزید پانچ ہزار روپےدیے۔ حکام کا کہنا تھا کہ لاش کے ٹکڑے کرنے کیلئے چھری اور ٹوکا دو ہزار روپے میں خریداگیا، خریداری کے بعد ساس اور سہولت کار نے گول گپے کھائے اور کولڈرنک پی۔ پولیس نے کہا کہ سہولت کار نوید کو لانے کیلئےگلی کے بجائےہمسائےکاگھراستعمال کیاگیا، گلی میں لگے سی سی ٹی وی سےبچنےکیلئےمین گیٹ میں کرنٹ کا بہانہ کیاگیا۔ حکام کا یہ بھی بتانا تھا کہ سہولت کارنوید جمعہ کی شام آیااوررات کوپلاننگ کی ،نویداورمقتولہ کی ساس نےہفتےکوٹوکا،چھری خریدااوراتوارکوقتل کیا، تمام ویڈیوزفوٹوگرامیٹک ٹیسٹ کیلئے فرانزک لیب بھجوائی جائیں گی۔ انھوں نے کہا کہ سی سی ٹی وی کےڈی وی آرقبضےمیں لے لیے ہیں ، جس سے مزیدشواہدملنےکاامکان ہے۔ یاد رہے قتل کے بعد دو سال کے بچے کی ماں سات ماہ کی حاملہ زارا کی لاش کے ٹکڑے کیے اور دھڑ سے سرا لگ کرکے چولہے پر جلا کر ناقابل شناخت بنایا تھا اور لاش کے ٹکڑے دو بوریوں میں بند کرکے نہر میں پھینک دیے۔",business
199,کراچی میں  19 نومبر سے 22 نومبر تک کون کون سے راستے بند ہوں گے؟,https://urdu.arynews.tv/traffic-plan-for-ideas-2024/,"کراچی : دفاعی نمائش آئیڈیاز 2024 کے پیش نظر شہریوں کی سہولت کے لئے راستوں کی بندش کا ٹریفک پلان جاری کردیا۔ تفصیلات کے مطابق دفاعی نمائش کے لیے ٹریفک پولیس نے ٹریفک پلان جاری کردیا ، 19 نومبر سے 22 نومبر تک ایکسپو سینٹر میں دفاعی نمائش ہونے جارہی ہے۔ ٹریفک پولیس نے بتایا کہ صبح 7 سے شام 7بجے تک ایکسپوسینٹر سے منسلک سڑکیں بند رہیں گی جبکہ حسن اسکوائر فلائی اوور سے نیشنل اسٹیڈیم سڑک بند اور اسٹیڈیم فلائی اوور سے دونوں فلائی اوورز ٹریفک کیلئے بند ہوں گے۔ ٹریفک پولیس نے کہا کہ ڈالمیا روڈ اسٹیڈیم سگنل سے دائیں جانب حسن اسکوائر جانے والا روڈ بند ہوگا اور یونیورسٹی روڈ نیپا سے آتے ہوئے ایکسپو سینٹر سے بائیں جانے والی سڑک بند ہوگی۔ پلان میں بتایا گیا کہ شارع فیصل سے ہیوی اور کمرشل گاڑیاں، واٹر ٹینکر کا کارساز روڈ پر داخلہ بند ہوگا،تمام ہیوی اور کمرشل گاڑیاں ڈرگ روڈ کا راستہ اختیار کریں۔ ٹریفک پلان کے مطابق  راشد منہاس روڈ سے اسٹیڈیم روڈ پر ہیوی اور کمرشل ٹریفک کے داخلے پر پابندی ہوگی اور ہیوی اور کمرشل گاڑیوں کو نیپا، عسکری 4 سے شارع فیصل اورنیپا چورنگی بھیجا جائے گا۔ ٹریفک پولیس  کا کہنا تھا کہ نیپا سےحسن اسکوائر تک ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل گاڑیاں نیپا، گلشن چورنگی سےسہراب گوٹھ یا ڈرگ روڈ کاراستہ اختیارکریں۔ جیل چورنگی سے حسن اسکوائر تک ہیوی اور کمرشل ٹریفک کو جانے کی اجازت نہیں ہوگی، کمرشل گاڑیاں شہید ملت روڈ یا تین ہٹی روڈ کا استعمال کریں۔ یونیورسٹی روڈ سے اسٹیڈیم روڈ پر ہیوی اورکمرشل ٹریفک کو اجازت نہیں ہوگی تو اس ٹریفک کو پی پی چورنگی ، شہید ملت روڈ کی جانب بھیجا جائے گا۔ لیاقت آباد نمبر 10سے حسن اسکوائر ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل ٹریفک لیاقت آباد نمبر 10 سے تین ہٹی کی جانب جاسکیں گے جبکہ سر شاہ سلیمان روڈ کے لئے غریب آباد سے شارع فیصل، حسن اسکوائراور نیپا کاراستہ اختیارکریں گے۔",business
200,54 سال بعد پاکستان اور بنگہ دیش کے درمیان سمندری راستے سے تجارت بحال,https://urdu.arynews.tv/pakistan-cargo-ship-docks-in-bangladesh-for-the-first-time-since-1971/,"کراچی : 54 سال کے طویل عرصے کے بعد پاکستان اور بنگہ دیش کے درمیان سمندری راستے سے تجارت بحال ہو گئی اور کراچی پورٹ سے کارگو بحری جہاز چٹا کانگ بندر گاہ پہنچ گیا۔ تفصیلات کے مطابق 1971 میں بنگلہ دیش کے قیام کے بعد دونوں ممالک کے درمیان سمندری تجارت بند ہو گئی تھی تاہم 54 سال بعد پہلی بار براہ راست سمندری تجارتی رابطہ بحال ہو گیا ہے۔ بنگلہ دیش میں پاکستان کے ہائی کمشنر سید احمد معروف نے بتایا کہ براہ راست سمندری روٹ کو دو طرفہ تعلقات کو بڑھانے میں ایک اہم پیش رفت ہے۔ کراچی چیمبر کے صدر جاوید بلوانی کا کہنا تھا کہ سمندری راستہ بحال ہونے سے پاکستان سے کارگو جہاز 10 دن میں بنگلہ دیش پہنچ گیا، پاکستان سے دبئی، سری لنکا کے بحری راستے کے ذریعے سامان 20 سے 25 دن میں بنگلہ دیش پہنچتا تھا۔ پاکستان کی بنگلہ دیش کو برآمدات مالی سال 24 میں 660.74 ملین ڈالر اور بنگلہ دیش سے پاکستان کی درآمدات 56.55 ملین ڈالر رہیں۔ پاکستان سے بنگلہ دیش کو بنے ہوئے سوتی کپڑے، سوتی دھاگے، پھل، کیمیکل، سیمنٹ، چمڑا برآمد کیا جاتا ہے جبکہ بنگلہ دیش سے پاکستان میں جوٹ، ادویات، اور کاغذ بورڈ، چائے، تمباکو، پلاسٹک درآمد کیا جاتا ہے۔ براہ راست تجارت نہ ہونے سے اشیا کی قیمت میں کئی گناہ اضافہ ہوجاتا تھا، اب براہ راست تجارت سے کرایوں میں کمی کے ساتھ دونوں ممالک کے درمیان تجارت میں بھی اضافہ ہوگا۔ ہائی کمشنر سید احمد معروف نے براہ راست جہاز رانی کے راستے کو پاکستان اور بنگلہ دیش کے درمیان دو طرفہ تجارتی اور کاروباری تعلقات کو بڑھانے کے ساتھ ساتھ پورے خطے میں مزید مربوط اور تجارتی نیٹ ورک کو فروغ دینے میں ایک اہم پیش رفت قرار دیا۔ انہوں نے کہا کہ یہ اقدام نہ صرف موجودہ تجارتی بہاؤ کو تیز کرے گا بلکہ آل ٹریڈرز سے لے کر بڑے برآمد کنندگان تک دونوں اطراف کے کاروبار کے لیے نئے مواقع کو فروغ دے گا۔",business
201,سعودی عرب میں سونے کی قیمت میں اضافہ,https://urdu.arynews.tv/saudi-arabia-gold-rates-09-november-2024/,"سعودی عرب میں آج سونے کی قیمت میں اضافے کا رجحان رہا ہے۔ سعودی عرب میں 24 قیراط سونے کی قیمت فی تولہ 3487 ریال ہوگئی اسی طرح دس گرام سونے کی قیمت بڑھ  کر 3250 ریال ہوگئی ہے۔ مملکت میں فی اونس سونے کی قیمت 10110 ریال ہے۔ سعودی عرب سمیت دنیا بھر میں سونے کی قیمت مسلسل بدلتی رہتی ہے اور اس پوسٹ میں کچھ فرق ہو گا کیونکہ قیمتیں 09 نومبر 2024 کو صبح 11:31 منٹ پر اپ ڈیٹ کی گئی تھیں۔ پاکستان میں آج سونے کی قیمت میں کوئی تبدیلی نہیں ہوئی۔ آل پاکستان جیمز لینڈ جیولر ایسوسی ایشن کے مطابق ملک بھر میں فی تولہ سونے کی قیمت 2 لاکھ 78 ہزار 800 روپے پربرقرار ہے۔ ایسوسی ایشن نے بتایا کہ اسی طرح 10 گرام سونے کی قیمت 2 لاکھ 39 ہزار 26 روپے برقرار رہی۔ دوسری جانب عالمی بازار میں فی اونس سونے کی قیمت 2683 ڈالرپر برقرار ہے۔ واضح رہے کہ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے، جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدے ہیں۔ پاکستان میں گذشتہ برس سونے کی قیمت کے تعین کے طریقہ کار میں تبدیلی کردی گئی تھی، جس کے تحت سونے کی قیمت انٹرنیشنل مارکیٹ ریٹ سے 20 ڈالر فی اونس زیادہ مقرر کی گئی۔",business
202,"عطیات سے ملک نہیں چل سکتے، نجی شعبے کو آگے آنا چاہیے: وزیر خزانہ",https://urdu.arynews.tv/muhammad-aurangzeb-skip-mini-budget-question-upd/,"اسلام آباد: وفاقی وزیر خزانہ محمد اورنگزیب نے صحافی کے منی بجٹ سے متعلق سوال کا جواب دینے سے گریز کرتے ہوئے کہا کہ خاطر جمع رکھیں اللہ خیر کرے گا۔ وزیر خزانہ محمد اورنگزیب نے اسلام آباد لٹریچر فیسٹول سے خطاب میں کہا کہ ملک میں میکرو اکنامک استحکام آ چکا ہے، گزشتہ 12 سے 14 ماہ میں بہت بہتری آئی ہے، کرنسی مستحکم اور زرمبادلہ ذخائر میں استحکام آیا ہے، مارچ یا جون تک زرمبادلہ ذخائر 3 ماہ کی درآمدات کے مساوی ہو جائیں گے۔ محمد اورنگزیب نے کہا کہ ملک میں مہنگائی میں کمی ہوئی ہے جس کا فائدہ عام آدمی کو پہنچنا چاہیے، عالمی مارکیٹ میں چکن کی قیمتوں میں 14 فیصد کمی اور پاکستان میں 15 فیصد اضافہ ہوا، حکومت نے ایک ارب ڈالر قرضہ واپس کیا لیکن زرمبادلہ ذخائر پھر بھی بہتر ہیں، آئی ایم ایف کے ساتھ قرض معاہدے میں کوئی چیز خفیہ نہیں۔ انہوں نے کہا کہ ٹیکس ٹو جی ڈی پی 9 سے 10 فیصد پائیدار نہیں ہے، ٹیکس اصلاحات لانی ہوں گی اسٹرکچرل اصلاحات ضروری ہیں، عطیات سے ملک نہیں چل سکتے ملک چلانے کیلیے نجی شعبے کو آگے آنا چاہیے، ایف بی آر کی بطور ادارہ ساکھ اور اعتماد بحال کرنی ہے، اینڈ ٹو اینڈ ڈیجیٹلائزیشن کیلیے ٹیکنالوجی پر فوکس ہے۔ ان کا کہنا تھا کہ بطور تنخواہ دار میں بھی بغیر ایڈوائزر کے ٹیکس ریٹرن فائل نہیں کر سکتا، ڈیجیٹلائزیشن میں آگے بڑھ رہے ہیں لیکج بند کریں گے، ری فنڈز میں رشوت اور کرپشن والا کام بند کرنا ہوگا، کاروباری طبقہ اسپیڈمنی سے اجتناب کرے۔ ’ڈپازٹ اور رول اوور کرنے کیلیے اب کوئی تیار نہیں ہے۔ چین، سعودی عرب اور متحدہ عرب امارات سمیت دوست ممالک سے سرمایہ کاری کیلیے کوشاں ہیں۔ چین کے ساتھ سی پیک فیز ون انفرااسٹرکچر کی تعمیر کیلیے تھا۔ سی پیک کا فیز ٹو بزنس ٹو بزنس ہے اب سب کچھ بی ٹو بی سطح پر ہوگا۔ وزیر اعظم شہباز شریف براہ راست بیرونی سرمایہ کاری کیلیے بہت کلیئر ہیں۔‘ وزیر خزانہ نے مزید کہا کہ حکومت کا کام کاروبار کرنا نہیں نجی شعبے کو آگے آنا چاہیے، پی آئی اے کی نجکاری کا معاملہ اتنا آسان نہیں ورنہ 10 سال پہلے یہ کام ہو چکا ہوتا، سرکاری اداروں کی نجکاری کے کئی طریقے ہیں، آؤٹ سورسنگ اور پبلک پرائیویٹ پارٹنرشپ بھی ایک طریقہ ہے، اگلے سال یورو بانڈ کے اجرا کا پلان ہے پانڈا بانڈ کیلیے بھی بات کر رہے ہیں۔ محمد اورنگزیب نے کہا کہ پاکستان میں آبادی میں اضافے کی شرح 2.55 فیصد ہے، پاکستان میں آبادی میں تیز اضافے کا بم پھٹ چکا ہے، 240 ملین کی آبادی کے ساتھ ہمیں اتنی مشکل پیش آ رہی ہے، آبادی 400 سے 450 ملین تک پہنچ گئی تو پھر کیا ہوگا؟ انہوں نے کہا کہ ٹیکس ریونیو آئی ایم ایف پروگرام کا حصہ ہے اس کے علاوہ بھی بہت کام کرنے ہیں، صوبوں میں زرعی ٹیکس لگنا ہے جس کیلیے قانون سازی کی جائے گی، قومی فسکل پیکٹ کیلیے 30 ستمبر کا ہدف تھا تعاون پر صوبوں کا مشکور ہوں۔",business
203,ملک میں سونے کی قیمت آج کیا رہی؟,https://urdu.arynews.tv/today-gold-rates-in-pakistan-dated-8-november-2024/,"ملک بھر میں تین روز تک سونے کی قیمت میں کمی کے بعد آج اضافہ ہوگیا۔ آل پاکستان جیمز اینڈ جیولرز ایسوسی ایشن کے مطابق ملک بھر میں سونے کی فی تولہ قیمت 2 ہزار روپے اضافے کے بعد 2 لاکھ 78 ہزار 800 روپے ہوگئی۔ اسی طرح دس گرام سونے کی قیمت ایک ہزار 715 روپے اضافے سے 2 لاکھ 39 ہزار روپے رہی۔ عالمی مارکیٹ میں بھی سونے کی قیمت میں اضافے کا رجحان رہا، سونے کی قیمت 21 ڈالر اضافے کے بعد 2683 ڈالر فی اونس ہوگئی۔ واضح رہے کہ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے، جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدے ہیں۔ پاکستان میں گذشتہ برس سونے کی قیمت کے تعین کے طریقہ کار میں تبدیلی کردی گئی تھی، جس کے تحت سونے کی قیمت انٹرنیشنل مارکیٹ ریٹ سے 20 ڈالر فی اونس زیادہ مقرر کی گئی۔",business
204,اسٹاک مارکیٹ نے ایک اور سنگ میل عبور کر لیا,https://urdu.arynews.tv/pse-trading/,"پاکستان اسٹاک مارکیٹ نے ایک اور سنگ میل عبور کر لیا۔ کاروباری ہفتے کے آخری روز مارکیٹ پہلی بار 93 ہزار کی سطح عبور کر گئی۔ ٹریڈنگ کے دوران ہنڈرڈ انڈیکس نئی بلند ترین سطح 93 ہزار 514 پوائنٹس کی بلند ترین سطح تک پہنچا۔ کاروبار کے اختتام پر ہنڈرڈ انڈیکس 771 پوائنٹس کے اضافے سے 93 ہزار 291 پوائنٹس پر بند ہوا۔ کراچی: دن بھر مجموعی طور پر 445 کمپنیوں کے شیئرز میں کاروبار ہوا۔ 243 کمپنیوں کے شیئرز کی قیمتوں میں اضافہ جبکہ 146 کے شیئرز میں کمی ہوئی جب کہ مارکیٹ میں 68 کروڑ 72 لاکھ سے زائد شیئرز کا لین دین ہوا۔ اسٹاک مارکیٹ میں 28 ارب 93 کروڑ سے زائد مالیت کے شیئرز کے سودے ہوئے۔ مارکیٹ کی بلندترین سطح 93,514 جبکہ کم ترین سطح 92,566 پوائنٹس رہی ۔",business
205,پیٹرول اور ڈیزل کی قیمتوں میں اضافے کے اثرات سامنے آنے لگے,https://urdu.arynews.tv/inflation-rate-increase-8-november-2024/,"اسلام آباد: پیٹرول اور ڈیزل کی قیمتوں میں اضافے کے باعث ہفتہ وار مہنگائی میں 0.24 فیصد اضافہ ہوگیا اور اس کی مجموعی سالانہ شرح 13.89 فیصد ہوگئی۔ ادارہ شماریات نے ہفتہ وار مہنگائی سے متعلق رپورٹ جاری کر دی جس کے مطابق 21 اشیا مہنگی اور 10 کی قیمتوں میں کمی ریکارڈ کی گئی۔ ہائی اسپیڈ ڈیزل 3 روپے 85 پیسے فی لیٹر جبکہ پیٹرول کی فی لیٹر قیمت میں ایک روپے 35 پیسے کا اضافہ ہوا۔ انڈے 8 روپے 58 پیسے فی درجن مہنگے ہوئے، آلو 2 روپے 74 پیسے، پیاز 3 روپے 79 پیسے فی کلو مہنگے ہوئے۔ ایل پی جی کا گھریلو سلنڈر 108 روپے 59 پیسے مہنگا ہوا۔ ٹماٹر 2 روپے 24 پیسے، دال مونگ 3 روپے 54 پیسے فی کلو مہنگی ہوئی۔ ڈھائی کلو خوردنی گھی کا ڈبہ 11 روپے 81 پیسے مہنگا ہوا۔ علاوہ ازیں، بیف 3 روپے 46 پیسے، مٹن 5 روپے 74 پیسے فی کلو مہنگا ہوا۔ حالیہ ہفتے لہسن، آٹا، دودھ، سمیت دیگر اشیاء مہنگی ہوئیں۔ کیلے 3 روپے 13 پیسے فی درجن، چینی 1 روپے 98 پیسے فی کلو سستی ہوئی۔ دال ماش 3 روپے 84 پیسے، دال چنا ڈھائی روپے فی کلو سستی ہوئی۔ رپورٹ کے مطابق ایک ہفتے میں 20 اشیائے ضروریہ کی قیمتیں مستحکم رہیں۔",business
206,رواں سال کتنے پاکستانیوں نے ٹیکس گوشوارے جمع کرائے؟ تفصیلات سامنے آگئیں,https://urdu.arynews.tv/fbr-released-details-of-tax-returns-for-current-year/,"اسلام آباد : رواں سال کتنے پاکستانیوں نے ٹیکس گوشوارے جمع کرائے؟ اس حوالے سے تفصیلات سامنے آگئیں۔ تفصیلات کے مطابق فیڈرل بورڈ آف ریونیو (ایف بی آر) کی جانب سے رواں سال کے ٹیکس گوشواروں کی تازہ تفصیلات جاری کردی گئیں۔ حکام نے بتایا کہ 6 نومبرتک 52 لاکھ 15 ہزار سے زائد ٹیکس گوشوارے موصول ہوئے،گزشتہ سال اسی مدت 29لاکھ 59 ہزار ٹیکس گوشوارے موصول ہوئے تھے جبکہ گزشتہ سال کے مقابلے رواں سال گوشواروں میں 76فیصد اضافہ ہوا ہے۔ فیڈرل بورڈ آف ریونیو کا کہنا تھا کہ مالی سال 2024کیلئے 20 لاکھ 51 ہزار 962 افراد نےنل ریٹرن فائل کی جبکہ گزشتہ سال 6نومبر تک 10 لاکھ 36 ہزار 998 نل ریٹرن فائل کی تھی اور گزشتہ سال مجموعی طور پر 36 لاکھ 92 ہزار سےزائد نل ریٹرن فائل ہوئی تھیں۔ حکام نے کہا کہ گوشواروں کیساتھ 6 نومبر تک ٹیکس ادائیگی 132 ارب سے زائد ہوئی، گزشتہ سال کےاسی عرصے ٹیکس ادائیگی 77 ارب 13 کروڑ روپے تھی۔ ایف بی آر نے مزید بتایا کہ یکم جولائی سے 6 نومبر تک 6 لاکھ 60 ہزار نئے ریٹرن فائلرز کا اندراج ہوا جبکہ گزشتہ سال یکم جولائی سے6 نومبر تک 13 لاکھ 46 ہزار نئے ریٹرن فائل ہوئے تھے۔ پاکستان میں آج ڈالر اور دیگر کرنسیوں کی قیمت",business
207,چین کی فنانشل مارکیٹ میں پانڈا بونڈ کے اجرا کا منصوبہ کھٹائی میں پڑگیا,https://urdu.arynews.tv/plan-to-issue-panda-bonds-in-chinas-financial-market/,"اسلام آباد : چینی ایکسپورٹ اینڈ کریڈٹ انشورنس نے پانڈ ابانڈز کیلئے تاحال آمادگی ظاہر نہیں کی، چائنہ کریڈٹ کی رضامندی کے بغیر چینی مارکیٹ میں بانڈز کی فروخت ممکن نہیں۔ تفصیلات کے مطابق چین کی فنانشل مارکیٹ میں پانڈا بونڈز کے اجرا کا منصوبہ کھٹائی میں پڑگیا، ذرائع نے بتایا کہ چینی ایکسپورٹ اینڈ کریڈٹ انشورنس پانڈا بانڈز کیلئے تاحال آمادہ نہیں۔ وزارت خزانہ کا کہنا ہے کہ رواں سال ایکسٹرنل فنانسنگ میں پانڈا بانڈز اجرا کاپلان شامل ہے، چائنہ کریڈٹ کی رضامندی کے بغیر چینی مارکیٹ میں پانڈابانڈزکی فروخت ممکن نہیں ذرائع نے کہا کہ بانڈز کی فروخت کیلئےچینی کریڈٹ ریٹنگ ایجنسیزسےبھی جواب نہ ملا، بہترشرح منافع کے باوجود چینی سرمایہ کار بانڈز میں دلچسپی نہیں لےرہے۔ ذرائع نے بتایا کہ رواں سال کی آئندہ سہ ماہی کےدوران پانڈا بانڈزکا اجرا کیا جانا تھا، 30 کروڑ ڈالر کے بانڈز کے عدم اجرا سے بیرونی ادائیگی کا دباؤ بڑھے گا اور پاکستان کی انٹرنیشنل ریٹنگ بہتر ہونا مشکل ہوگی۔",business
208,ایل پی جی استعمال کرنے والے صارفین  کی مشکلات میں مزید اضافہ,https://urdu.arynews.tv/lpg-sold-at-higher-price-than-the-official-price/,"کراچی : شہر قائد میں ایل پی جی سرکاری قیمت سے بیس روپے کلو تک مہنگی فروخت کی جانے لگی، جس نے صارفین کی مشکلات میں مزید اضافہ کردیا ہے۔ تفصیلات کے مطابق ایس ایس جی سی کی جانب سے قدرتی گیس کی لوڈ شیڈنگ اور پریشر میں کمی کی وجہ سے ایل پی جی استعمال کرنے والے صارفین کے لئے ایل پی جی کی خریداری بھی مشکل ہو گئی ہے۔ مارکیٹنگ کمپنیاں ایل پی جی سرکاری قیمت 254 روپے کے بجائے 270روپے فی کلو فروخت کر رہی ہیں، جس نے گیس ا ستعمال کرنے والے صارفین کی مشکلات میں مزید اضافہ کردیا ہے۔ ایل پی جی فروخت کرنے والے دکاندار بھی قیمتوں میں اضافے کی وجہ سے پریشان ہیں، دکانداروں کا کہنا ہے کہ ایل پی جی پروڈیوسر اور مارکیٹنگ کمپنیوں نے نرخوں میں اضافہ کر دیا ہے، مہنگی ایل پی جی کی وجہ سے کی گاہک سے تکرار معمول بن گئی ہے۔ ایل پی جی ڈسٹری بیوٹرز ایسوسی ایشن کے چئیرمین عرفان کھوکھر کا کہناہے کہ ایل پی جی مافیا کو کنٹرول نہیں کیا گیا توانڈسٹری مزید بحران کا شکار ہو جائے گی۔",business
209,"اسٹاک ایکسچینج میں ریکارڈ تیزی، کتنے پوائنٹس کا اضافہ ہوا؟",https://urdu.arynews.tv/psx-kse-100-report-nov-7-2024/,"کراچی: پاکستان اسٹاک ایکسچینج میں آج مثبت رجحان رہا، ہنڈریڈ انڈیکس تاریخ کی بلند ترین سطح پر بند ہوا۔ پاکستان اسٹاک مارکیٹ میں ہنڈریڈ انڈیکس 499 پوائنٹس اضافے کے ساتھ تاریخ کی بلند ترین سطح 92 ہزار 50 پوائنٹس پر بند ہوا۔ دوران کاروبار 683 پوائنٹس تک اضافہ دیکھا گیا۔ ماہرین کا کہنا ہے کہ معاشی استحکام کی وجہ سے مارکیٹ میں بہتری دیکھی جارہی ہے، پاکستان کے تمام معاشی اشاریے مثبت ہیں جس سے سرمایہ کاروں میں اعتماد دیکھا جارہا ہے۔ واضح رہے کہ بین الاقوامی مارکیٹ میں سونے کی قیمت گرنے کے بعد پاکستان میں بھی بڑی کمی ریکارڈ کی گئی۔ پاکستانی صرافہ بازاروں میں سونے کی قیمت میں 5400 کی کمی ہوئی اور فی تولہ سونا 2 لاکھ 76 ہزار 800 روپے کی سطح پر آگیا۔ اسی طرح 10 گرام سونا بھی 4630 روپے کمی کے بعد 2 لاکھ 37 ہزار 311 روپے کا ہو گیا۔ بین الاقوامی مارکیٹ میں فی اونس سونے کی قیمت65 ڈالرکم ہو کر 2662 ڈالر پر آگئی۔ واضح رہے کہ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے، جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدے ہیں۔ پاکستان میں گذشتہ برس سونے کی قیمت کے تعین کے طریقہ کار میں تبدیلی کردی گئی تھی، جس کے تحت سونے کی قیمت انٹرنیشنل مارکیٹ ریٹ سے 20 ڈالر فی اونس زیادہ مقرر کی گئی۔",business
210,پاکستان کروڑوں ڈالر کی سگریٹ برآمد کے آرڈر سے محروم,https://urdu.arynews.tv/pakistan-has-lost-millions-of-dollars-worth-of-cigarette-export-orders/,پاکستان سے کروڑوں ڈالر کی سگریٹ برآمد کے آرڈر سے محروم ہو گیا۔ ذرائع کے مطابق 25 ملین ڈالر مالیت کا سیگریٹ ایکسپورٹ آرڈر پاکستان سے واپس لے لیا گیا۔ کمیٹی سفارشات اور وزیر اعظم کی منظوری کےباوجودایس آر اوجاری نہ ہو سکا۔ وزارت صحت سے ایس آر او نہ ہونے پر سگریٹ ایکسپورٹ کا پہلا آرڈر کینسل ہوا۔ ذرائع کا کہنا ہے کہ پاکستان سے آرڈر کینسل ہونے پر بنگلادیش نے متعلقہ سگریٹ ایکسپورٹ آرڈر کا حاصل کر لیا۔,business
211,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",business
212,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ A post shared by Pakistan Cricket (@therealpcb) تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ A post shared by cricket.com.au (@cricketcomau) کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",business
213,زارا کی لاش کے ٹکڑے کرنے کے لئے صغریٰ بی بی نے کتنے پیسے دیے؟ ملزم نوید کا  انکشاف,https://urdu.arynews.tv/daska-women-death-investigation-continue/,"ڈسکہ : سگی خالہ کے ہاتھوں بہو کے قتل کی تحقیقات میں ملزم نوید نے بتایا کہ صغریٰ بی بی نے زارا کے لاش کے ٹکڑے کرنے کے کتنے پیسے دیے۔ تفصیلات کے مطابق ڈسکہ میں سات سات ماہ کی حاملہ بہو کے قتل کی تحقیقات کا دائرہ بڑھادیا اور علاقے کی مزید سی سی ٹی وی فوٹیجز حاصل کرلیں۔ پولیس نے بتایا کہ ملزم نوید نے دوران تفتیش انکشاف کیا صغراں بی بی نے لاش کے ٹکڑے ٹھکانے لگانے کیلئے پہلے 10 ہزار اور کام کے بعد مزید پانچ ہزار روپےدیے۔ حکام کا کہنا تھا کہ لاش کے ٹکڑے کرنے کیلئے چھری اور ٹوکا دو ہزار روپے میں خریداگیا، خریداری کے بعد ساس اور سہولت کار نے گول گپے کھائے اور کولڈرنک پی۔ پولیس نے کہا کہ سہولت کار نوید کو لانے کیلئےگلی کے بجائےہمسائےکاگھراستعمال کیاگیا، گلی میں لگے سی سی ٹی وی سےبچنےکیلئےمین گیٹ میں کرنٹ کا بہانہ کیاگیا۔ حکام کا یہ بھی بتانا تھا کہ سہولت کارنوید جمعہ کی شام آیااوررات کوپلاننگ کی ،نویداورمقتولہ کی ساس نےہفتےکوٹوکا،چھری خریدااوراتوارکوقتل کیا، تمام ویڈیوزفوٹوگرامیٹک ٹیسٹ کیلئے فرانزک لیب بھجوائی جائیں گی۔ انھوں نے کہا کہ سی سی ٹی وی کےڈی وی آرقبضےمیں لے لیے ہیں ، جس سے مزیدشواہدملنےکاامکان ہے۔ یاد رہے قتل کے بعد دو سال کے بچے کی ماں سات ماہ کی حاملہ زارا کی لاش کے ٹکڑے کیے اور دھڑ سے سرا لگ کرکے چولہے پر جلا کر ناقابل شناخت بنایا تھا اور لاش کے ٹکڑے دو بوریوں میں بند کرکے نہر میں پھینک دیے۔",business
214,کراچی میں  19 نومبر سے 22 نومبر تک کون کون سے راستے بند ہوں گے؟,https://urdu.arynews.tv/traffic-plan-for-ideas-2024/,"کراچی : دفاعی نمائش آئیڈیاز 2024 کے پیش نظر شہریوں کی سہولت کے لئے راستوں کی بندش کا ٹریفک پلان جاری کردیا۔ تفصیلات کے مطابق دفاعی نمائش کے لیے ٹریفک پولیس نے ٹریفک پلان جاری کردیا ، 19 نومبر سے 22 نومبر تک ایکسپو سینٹر میں دفاعی نمائش ہونے جارہی ہے۔ ٹریفک پولیس نے بتایا کہ صبح 7 سے شام 7بجے تک ایکسپوسینٹر سے منسلک سڑکیں بند رہیں گی جبکہ حسن اسکوائر فلائی اوور سے نیشنل اسٹیڈیم سڑک بند اور اسٹیڈیم فلائی اوور سے دونوں فلائی اوورز ٹریفک کیلئے بند ہوں گے۔ ٹریفک پولیس نے کہا کہ ڈالمیا روڈ اسٹیڈیم سگنل سے دائیں جانب حسن اسکوائر جانے والا روڈ بند ہوگا اور یونیورسٹی روڈ نیپا سے آتے ہوئے ایکسپو سینٹر سے بائیں جانے والی سڑک بند ہوگی۔ پلان میں بتایا گیا کہ شارع فیصل سے ہیوی اور کمرشل گاڑیاں، واٹر ٹینکر کا کارساز روڈ پر داخلہ بند ہوگا،تمام ہیوی اور کمرشل گاڑیاں ڈرگ روڈ کا راستہ اختیار کریں۔ ٹریفک پلان کے مطابق  راشد منہاس روڈ سے اسٹیڈیم روڈ پر ہیوی اور کمرشل ٹریفک کے داخلے پر پابندی ہوگی اور ہیوی اور کمرشل گاڑیوں کو نیپا، عسکری 4 سے شارع فیصل اورنیپا چورنگی بھیجا جائے گا۔ ٹریفک پولیس  کا کہنا تھا کہ نیپا سےحسن اسکوائر تک ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل گاڑیاں نیپا، گلشن چورنگی سےسہراب گوٹھ یا ڈرگ روڈ کاراستہ اختیارکریں۔ جیل چورنگی سے حسن اسکوائر تک ہیوی اور کمرشل ٹریفک کو جانے کی اجازت نہیں ہوگی، کمرشل گاڑیاں شہید ملت روڈ یا تین ہٹی روڈ کا استعمال کریں۔ یونیورسٹی روڈ سے اسٹیڈیم روڈ پر ہیوی اورکمرشل ٹریفک کو اجازت نہیں ہوگی تو اس ٹریفک کو پی پی چورنگی ، شہید ملت روڈ کی جانب بھیجا جائے گا۔ لیاقت آباد نمبر 10سے حسن اسکوائر ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل ٹریفک لیاقت آباد نمبر 10 سے تین ہٹی کی جانب جاسکیں گے جبکہ سر شاہ سلیمان روڈ کے لئے غریب آباد سے شارع فیصل، حسن اسکوائراور نیپا کاراستہ اختیارکریں گے۔",business
215,54 سال بعد پاکستان اور بنگہ دیش کے درمیان سمندری راستے سے تجارت بحال,https://urdu.arynews.tv/pakistan-cargo-ship-docks-in-bangladesh-for-the-first-time-since-1971/,"کراچی : 54 سال کے طویل عرصے کے بعد پاکستان اور بنگہ دیش کے درمیان سمندری راستے سے تجارت بحال ہو گئی اور کراچی پورٹ سے کارگو بحری جہاز چٹا کانگ بندر گاہ پہنچ گیا۔ تفصیلات کے مطابق 1971 میں بنگلہ دیش کے قیام کے بعد دونوں ممالک کے درمیان سمندری تجارت بند ہو گئی تھی تاہم 54 سال بعد پہلی بار براہ راست سمندری تجارتی رابطہ بحال ہو گیا ہے۔ بنگلہ دیش میں پاکستان کے ہائی کمشنر سید احمد معروف نے بتایا کہ براہ راست سمندری روٹ کو دو طرفہ تعلقات کو بڑھانے میں ایک اہم پیش رفت ہے۔ کراچی چیمبر کے صدر جاوید بلوانی کا کہنا تھا کہ سمندری راستہ بحال ہونے سے پاکستان سے کارگو جہاز 10 دن میں بنگلہ دیش پہنچ گیا، پاکستان سے دبئی، سری لنکا کے بحری راستے کے ذریعے سامان 20 سے 25 دن میں بنگلہ دیش پہنچتا تھا۔ پاکستان کی بنگلہ دیش کو برآمدات مالی سال 24 میں 660.74 ملین ڈالر اور بنگلہ دیش سے پاکستان کی درآمدات 56.55 ملین ڈالر رہیں۔ پاکستان سے بنگلہ دیش کو بنے ہوئے سوتی کپڑے، سوتی دھاگے، پھل، کیمیکل، سیمنٹ، چمڑا برآمد کیا جاتا ہے جبکہ بنگلہ دیش سے پاکستان میں جوٹ، ادویات، اور کاغذ بورڈ، چائے، تمباکو، پلاسٹک درآمد کیا جاتا ہے۔ براہ راست تجارت نہ ہونے سے اشیا کی قیمت میں کئی گناہ اضافہ ہوجاتا تھا، اب براہ راست تجارت سے کرایوں میں کمی کے ساتھ دونوں ممالک کے درمیان تجارت میں بھی اضافہ ہوگا۔ ہائی کمشنر سید احمد معروف نے براہ راست جہاز رانی کے راستے کو پاکستان اور بنگلہ دیش کے درمیان دو طرفہ تجارتی اور کاروباری تعلقات کو بڑھانے کے ساتھ ساتھ پورے خطے میں مزید مربوط اور تجارتی نیٹ ورک کو فروغ دینے میں ایک اہم پیش رفت قرار دیا۔ انہوں نے کہا کہ یہ اقدام نہ صرف موجودہ تجارتی بہاؤ کو تیز کرے گا بلکہ آل ٹریڈرز سے لے کر بڑے برآمد کنندگان تک دونوں اطراف کے کاروبار کے لیے نئے مواقع کو فروغ دے گا۔",business
216,"ڈونلڈ ٹرمپ کی کامیابی : سونا اچانک سستا ، پاکستان میں فی تولہ قیمت میں ہزاروں روپے کمی",https://urdu.arynews.tv/gold-rate-in-pakistan-today-7-nov-2024/,"کراچی : ڈونلڈ ٹرمپ کی کامیابی کے بعد بین الاقوامی مارکیٹ میں سونے کی قیمت گرنے کے بعد پاکستان میں بھی بڑی کمی ہوئی۔ تفصیلات کے مطابق امریکا میں ڈونلڈ ٹرمپ کی کامیابی بین الاقوامی مارکیٹ میں سونا سستا ہوگیا۔ بین الاقوامی مارکیٹ میں سونے کی قیمت گرنے کے بعد پاکستان میں بھی بڑی کمی ریکارڈ کی گئی۔ پاکستانی صرافہ بازاروں میں سونے کی قیمت میں 5400 کی کمی ہوئی اور فی تولہ سونا 2 لاکھ 76 ہزار 800 روپے کی سطح پر آگیا۔ اسی طرح 10 گرام سونا بھی 4630 روپے کمی کے بعد 2 لاکھ 37 ہزار 311 روپے کا ہو گیا۔ بین الاقوامی مارکیٹ میں فی اونس سونے کی قیمت65 ڈالرکم ہو کر 2662 ڈالر پر آگئی۔ واضح رہے کہ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے، جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدے ہیں۔ پاکستان میں گذشتہ برس سونے کی قیمت کے تعین کے طریقہ کار میں تبدیلی کردی گئی تھی، جس کے تحت سونے کی قیمت انٹرنیشنل مارکیٹ ریٹ سے 20 ڈالر فی اونس زیادہ مقرر کی گئی۔",business
217,چینی 13 روپے فی کلو سستی کردی گئی,https://urdu.arynews.tv/sugar-prices-reduced-by-rs-13-per-kg/,"اسلام آباد : چینی 13 روپے فی کلو سستی کردی گئی ، قیمت میں کمی کا اطلاق فوری طور پر کیا جائے گا۔ تفصیلات کے مطابق یوٹیلیٹی اسٹورز کارپوریشن نے چینی 13 روپے فی کلو سستی کردی، ذرائع نے بتایا کہ یوٹیلیٹی اسٹورز پر چینی کی نئی قیمت 140 روپے فی کلو مقرر کی گئی ہے۔ ذرائع کا کہنا ہے کہ چینی کی قیمت میں کمی کا اطلاق فوری طور پر کیا جائے گا، اس سے قبل یوٹیلیٹی اسٹورز پر چینی کی قیمت 153 روپے فی کلو تھی۔ یوٹیلیٹی اسٹورز نے شوگر ملز سے خریدی چینی کی قیمت کم کرنےکی درخواست کی تھی ، شوگر ملز مالکان نے فروخت چینی پر یوٹیلیٹی اسٹورز کو 17 روپے فی کلو کمی کی۔ ذرائع نے بتایا کہ شوگر ملزمالکان سے ری بیٹ لینے کے بعد یوٹیلیٹی اسٹورز نے چینی سستی کی۔ یوٹیلیٹی اسٹورز  نے12 ہزار میٹرک ٹن چینی 137 روپے فی کلو کے حساب سے خریدی تھی اور اخراجات ملاکر کارپوریشن کو چینی تقریبا 152 روپے فی کلو میں پڑی تھی۔",business
218,بیرون ملک مقیم پاکستانی گروپ کی  پی آئی اے خریدنے کے لیے بڑی پیشکش,https://urdu.arynews.tv/pia-alnahyang-group-privatization-offer/,"کراچی : بیرون ملک مقیم پاکستانی گروپ نے پی آئی اے خریدنے کے لیے بڑی پیشکش کردی ساتھ ہی مرحلہ وار 30 تنخواہوں میں سے 100 فیصد اضافے کی بھی پیشکش کی۔ تفصیلات کے مطابق پی آئی اے کی نجکاری کیلئے بیرون ملک مقیم پاکستانی گروپ کی سو ارب سے زائد کی پیشکش کردی۔ النہانگ گروپ نے وزیر نجکاری، وزیر ہوا بازی، وزیر دفاع سمیت دیگرحکام کو ای میل ارسال کردی ہے۔ النہانگ گروپ نے پی آئی اے کے 250 ارب واجبات کی ادائیگی کرنے ، ملازمین کی چھانٹی نہ کرنے،مرحلہ وار30تنخواہوں میں سے 100 فیصد اضافے کی بھی پیشکش کی۔ قومی ایئرلائن کیلئے بہترین بزنس پلان سمیت فلیٹ میں جدید طیاروں کی شمولیت کی بھی یقین دہانی کرادی ہے۔ پیشکش میں پی آئی اے کو دیگر ایئرلائنز کیلئے انجینئرنگ اور مینٹی ننس حب بنانے کا آپشن بھی شامل ہیں۔ یاد رہے گزشتہ ماہ 31 اکتوبر کو پی آئی اے کی نجکاری کے حوالے سے حکومت کو نناکامی کا سامنا کرنا پڑا تھا۔ قومی ایئر لائن کی نجکاری کیلیے وفاقی حکومت کو ایک بڈر کی طرف سے 10 ارب روپے کی بولی موصول ہوئی تھی جبکہ حکومت نے پی آئی اے کی نجکاری کیلیے کم از کم قیمت 85 ارب روپے مقرر کی تھی۔ حکومت نے بلیو ورلڈ کنسورشیم کو مزید 30 منٹ کی مہلت بھی دی لیکن کمپنی نے بولی کیلیے 10 ارب روپے سے زیادہ کا ریٹ نہیں دیا، ی جس کے بعد نجکاری کا عمل روک دیا گیا تھا۔",business
219,مہنگائی کے ستائے عوام کے لیے بڑی خبر,https://urdu.arynews.tv/pulses-rates-drop-in-market-as-global-prices-down-wholesalers/,"کراچی : ہول سیل بازار میں دالوں کی قیمتوں میں بڑی کمی ہوگئی تاہم آئندہ چند ہفتوں مزید تیس فیصد کمی کا امکان ہے۔ تفصیلات کے مطابق مہنگائی سے ستائی عوام کے لئے اچھی خبر آگئی، عالمی مارکیٹ میں دالوں کے قیمتیں کم ہونے سے ہول سیل بازار میں دالوں کی قیمتوں میں بڑی کمی ہو گئی ۔ انٹرنیشنل مارکیٹ میں دالوں کی قیمتوں میں 100 ڈالر فی ٹن سے زائد کمی ہوئی، ہول سیل مارکیٹ میں دالوں کی قیمتوں میں بیس فیصد تک کمی ریکارڈ کی گئی ہے تاہم ریٹیل کی سطح پر دالیں مہنگی فروخت کی جا رہی ہیں۔ چئیرمین ہول سیل گروسرز ایسوی ایشن عبدالروف ابراہیم کا کہنا ہے کہ بھارت،سری لنکا کی عالمی مارکیٹ سے خریداری بند کرنے کی وجہ سے دالوں کی قیمتیں 860 ڈالر فی ٹن سے کم ہوکر 750 ڈالر فی ٹن سے بھی نیچے آگئی ہیں۔ عبدالروف ابراھیم کا کہنا تھا کہ عالمی بازار کم ہونے سے مقامی امپورٹرز کو کروڑوں روپے کا نقصان ہوا ہے۔ انھوں نے بتایا کہ کالا چنے کی قیمت میں 50 روپے کلو کم ہو گئی ہے چنے کی دال 40 روپے کمی سے 360 روپے، ماش کی دال 80 روپے کمی 420 روپے فی کلو، کابلی چنا 50روپے سے کم ہوکر 350 روپے کلو ہوگیا ہے۔ دالوں کے امپورٹرز کا کہنا ہے کہ آئندہ چند ہفتوں میں دالوں کے چھ جہاز کراچی پہنچ جائیں گے، جس کے بعددالوں کی قیمتوں میں مزید تیس فیصد کمی ہو سکتی ہے۔ ہول سیل مارکیٹ میں قیمتوں میں کمی کے بعد کمشنر کراچی ریٹیل کی سطح پر دالوں کی قیمتوں پر کنٹرول کرنے کے اقدامات کرنے ہوں گے۔ پاکستان میں آج ڈالر اور دیگر کرنسیوں کی قیمت",business
220,ملک بھر میں  کتنے شہریوں نے سولر پینل اور نیٹ میٹر لگوائے؟ انکشافات سامنے آگئے,https://urdu.arynews.tv/how-many-citizens-installed-solar-panels-and-net-meters-across-the-country/,"اسلام آباد : ملک بھرمیں مہنگی بجلی اور لوڈ شیڈنگ سے ستائے عوام کا سولر پینل خریدنے کے رحجان میں اضافہ ہوگیا۔ تفصیلات کے مطابق بجلی کی اضافی قیمتوں کے باعث ملک بھر میں شمسی توانائی سے بجلی کی پیداوار شروع کر دی گئی، شمسی توانائی سے بجلی کے حصول کی وجہ سے بجلی کی تقسیم کار کمپنیوں کے یونٹس کی فروخت میں کمی ہو گئی۔ بجلی کی تقسیم کار کمپنیوں کی بجلی کے یونٹس میں فروخت میں کمی کا اثر کیپسٹی چارجز پر بھی پڑے گا۔ نیپرا کی اسیٹیٹ اف انڈسٹری رپورٹ مالی سال 23 کے اعداوشمار میں ہوشربا انکشافات سامنے آئے۔ رپورٹ کے مطابق ملک بھر کے شہریوں نے آف گرڈ اور آن گرڈ ریکارڈ تعداد میں سولر پینل نصب کرالئے ہیں، ملک میں سب سے زیادہ سولر پینل اور نیٹ میٹر لگوانے والوں میں لاہور کے صارفین نے مالی سال 2023 میں 19 ہزار سے زائد نیٹ میٹر لگوائے۔ نیپرا نے بتایا کہ اسلام اباد کے شہری نیٹ میٹرنگ کے حصول میں دوسرے نمبر پر رہے اور صارفین نے مالی سال 2023 میں 14 ہزار 958 نیٹ میٹر لگوائے۔ رپورٹ میں کہنا تھا کہ نیٹ میٹرنگ کے معاملے میں ملک کا سب سے بڑا شہر کراچی نیٹ میٹرنگ میں تیسرے نمبر رہا، کراچی میں مالی سال 23 میں نیٹ میٹرز کی تعداد صرف 4ہزار 515 رہی۔ مالی سال 24 میں کراچی میں نیٹ میٹرنگ میں تقریبا پچاس فیصد اضافہ ہوا ، نیٹ میٹر کی تعداد 6 ہزار 300 کے قریب ہے ۔ نیپرا رپورٹ میں بتایا گیا کہ مالی سال 2023 میں ملک بھر میں 48 ہزار 689 نیٹ میٹر لگائے گئے، کمرشل نیٹ میٹر کی تعداد ملک بھرمیں 4 ہزار 229 اورصنعتی صارفین کی تعداد 2 ہزار 303 ہے جبکہ نیٹ میٹرز لگوانے والوں میں زیادہ تعداد گھریلو صارفین کی ہے۔ ذرائع کے مطابق کراچی میں بڑی تعداد میں نیٹ میٹرنگ کی وجہ سے ڈی ایچ اے ،گلشن اقبال ،محمد علی سوسائٹی ،پی ای سی ایچ ایس ، کلفٹن ،کورنگی ،ایف بی ایریا اور نارتھ کراچی میں نیٹ میٹرنگ کا حصول اب ممکن نہیں رہا۔ کراچی کے بیشتر علاقوں میں کے الیکٹرک کی پی ایم ٹی 80 فیصد کیپسیٹی پورا کر چکی ہیں اور نیپرا قوانین کے تحت پی ایم ٹی پر 80 فیصد لوڈ تک نیٹ میٹرز نصب کئے جاسکتے",business
221,"قومی بچت بینک، بہبود سیونگ سرٹریفکیٹس پر شرحِ منافع کیا ہے؟",https://urdu.arynews.tv/qaumi-bachat-bank-behbood-savings-certificates/,"نومبر 2024 سے بہبود سیونگ سرٹیفکیٹس پر قومی بچت بینک کی تازہ ترین شرح منافع کی تفصیلات یہ ہیں۔ حکومت نے بہبود سیونگ سرٹیفکیٹس پر منافع کی شرح 1 لاکھ روپے کی ہر سرمایہ کاری پر 13.92 فیصد یا 1,160 روپے مقرر کی ہے۔ بہبود سرٹیفکیٹس کی سرمایہ کاری کی حد ایک فرد زیادہ سے زیادہ 7.5 ملین روپے کی سرمایہ کاری کر سکتا ہے جبکہ مشترکہ سرمایہ کاروں کے لیے حد 15 ملین روپے ہے۔ بہبود سرٹیفکیٹس کا آغاز 2003 میں بیواؤں اور بزرگوں کو درپیش مشکلات کو مدنظر رکھتے ہوئے کیا گیا تھا کیونکہ یہ مناسب شرح پر ماہانہ منافع فراہم کرتا ہے۔ یہ پاکستان میں لوگوں کے اس گروپ کے لیے سرمایہ کاری کے سب سے پرُکشش زمرے میں سے ایک سمجھا جاتا ہے۔ 2004 میں، اس اسکیم کو ان کے سرپرستوں کے ذریعے معذور افراد اور خاص نابالغ معذور افراد تک بڑھایا گیا۔ بہبود سیونگ سرٹیفکیٹس 5,000 روپے، 10,000 روپے، 50,000 روپے، 100,000 روپے، 500,000 روپے اور 1,000,000 روپے کی مالیت میں دستیاب ہیں۔ منافع کی ادائیگی سرٹیفکیٹس کی خریداری کی تاریخ سے ماہانہ بنیادوں پر کی جاتی ہے۔",business
222,’کمبائنڈ ایفولینٹ ٹریٹمنٹ پلانٹ کوٹری کیلیے جلد ٹینڈر جاری ہوگا‘,https://urdu.arynews.tv/combined-defoliant-treatment-plant-kotri/,"کراچی: ایم ڈی سائٹ لمیٹڈغضنفرعلی قادری نے کہاہے کہ انوائرمینٹل تھریٹس کے چیلنجز  سے بخوبی آگاہ ہیں ,کمبائنڈ ایفولینٹ ٹریٹمنٹ پلانٹ کوٹری کوتھرڈ پارٹی کے ذریعے چلانے کے لئے جلد ہی ٹینڈرز جاری کر دیے جائیں گے۔ یہ بات انہوں نے جامشورو چیمبر آف کامرس میں کوٹری , حیدرآباد اور نوری آباد کے صنعتکاروں سے خطاب کرتے ہوئے کہی۔ ایم ڈی سائٹ لمیٹڈ غضنفرعلی قادری  نے اس موقع پر صنعتکاروں کو اپنے ہر ممکمن تعاون اور ان کے جائز ایشوز ترجیحی بنیادوں  پر حل کرنے کی یقین دہانی کروائی اور کہا کہ ایفولینٹ ٹریٹمنٹ پلانٹ کوٹری سے ٹریٹمنٹ کے بعد نکلنے والے پانی کے سیمپل کے نمونوں کی رپورٹ اطمینان بخش ہے , کوٹری صنعتی ایریا  میں پانی کی ترسیل اور بلنگ کے نظام کو بھی مزید بہتر کرینگے, علاقے کودوبارہ سے  مثالی صنعتی ایریا بنانے کے لئے ضلعی انتظامیہ , قانون نافذکرنے والے اداروں اور صنعتکاروں کا تعاون درکار ہے ۔ اس موقع پر کمشنر حیدرآبادبلال احمد میمن نے علاقے کے مسائل کے حل میں سائٹ لمیٹڈ کی جانب سے اٹھائے گئے اقدامات پر اطمینان کا اظہار کیااور یقین دہانی کروائی کہ تجاوزات کے خلاف آپریشن میں سائٹ لمیٹڈ اور صنعتکاروں کو ان کی جانب سے مکمل تعاون ملے گا , صنعتی اسٹیٹس  میں صنعتکاروں کے ساتھ بیٹھ کر ان کے مسائل سنیں گے اور  ان کے حل کے لئے ہر ممکن اقدامات بھی کیے جائیں گے, صنعتی علاقوں میں تجاوزات قطعی برداشت نہیں کی جائیں گی اس  کا جلد ہی فوری خاتمہ کرکے دم لیں گے, کوئی سیاسی یا غیر سیاسی دبائو قطعی طور پر برداشت نہیں کیا کیاجائے گا۔ استقبالیہ خطاب میں  چیئرمین کوٹری سائٹ ایسو سی ایشن خلیل بلوچ نے ایم ڈی سائٹ غضنفر قادری کے حالیہ اقدامات کی تعریف کی اورکوٹری فائر بریگیڈ کے لئے فائر بریگیڈ کی گاڑی کی فراہمی پران کا خاص طور پر شکریہ ادا کیا۔",business
223,پاکستان اسٹاک ایکسچینج میں کاروبار بلند ترین سطح پر,https://urdu.arynews.tv/pakistan-stock-exchange-at-highest-level/,"پاکستان اسٹاک ایکسچینج میں 100 انڈیکس نئی تاریخی سطح پر پہنچ گیا۔ بدھ کے روز اسٹاک مارکیٹ میں تیزی دیکھی گئی اور  100 انڈیکس 92 ہزار 966 پوائنٹس کی بلند سطح پر ٹریڈ ہوا۔ بلند سطح پر پہنچنے کے بعد مارکیٹ پرافٹ ٹیکنگ کا شکار ہوئی۔ کاروبار کے اختتام پر انڈیکس میں 282 پوائنٹس کی کمی ہوئی۔ کے ایس ای 100 انڈیکس 92 ہزار 21 پوائنٹس پر بند ہوا۔  مارکیٹ میں 29 ارب روپے مالیت کے 82 کروڑ حصص کا کاروبار ہوا۔ اسٹاک مارکیٹ میں پورا دن 200 کمپنیوں کے حصص میں اضافہ جبکہ 200 کمپنیوں کے حصص میں کمی ہوئی  جب کہ 51 کمپنیوں کے حصص میں استحکام رہا۔ دوسری جانب نئے امریکی صدر ڈونلڈ ٹرمپ کی کامیابی کی خبروں سے امریکی اسٹاک مارکیٹس میں بہتری نظر آ رہی ہے۔۔ غیرملکی میڈیا کا کہنا ہے کہ ٹرمپ نے ٹیکس ریٹ ، کارپوریٹ ریگولشن میں کمی، امریکی ڈالرکو بہتراور شرح سود میں کمی کرنے کا بھی اعلان کیا ہے۔ ایس اینڈ پی اور نسدک فیوچر ٹریڈنگ میں ایک فیصد سے زائد کا اضافہ ریکارڈ کیا گیا ہے جبکہ امریکی کرنسی مارکیٹ چار ماہ کی بلند سطح پر پہنچ گئی۔",business
224,"ملک میں سونے کی قیمت میں بڑی کمی، فی تولہ کتنے کا ہوگیا؟",https://urdu.arynews.tv/gold-price-in-pakistan-november-6-2024/,"کراچی : پاکستان میں سونے کی قیمت بلند ترین سطح پر پہنچنے کے بعد اچانک نیچے آگئی، آج فی تولہ قیمت میں کمی ہوئی۔ پاکستان جیمز اینڈ جیولر ایسوسی ایشن نے بتایا کہ ملک میں سونے کی فی تولہ قیمت میں 1000 روپے کی کمی ہوئی، جس کے بعد سونا 2 لاکھ 82 ہزار 200 روپے فی تولہ ہوگیا۔ اسی طرح 10گرام سونےکی قیمت میں 857 روپے کی کمی ریکارڈ کی گئی اور سونا 2 لاکھ 41 ہزار 941 کا ہوگیا اس کے علاوہ عالمی مارکیٹ میں فی اونس سونا 10 ڈالر کمی سے 2727 ڈالر کا ہوگیا۔ واضح رہے کہ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے، جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدے ہیں۔ پاکستان میں گذشتہ برس سونے کی قیمت کے تعین کے طریقہ کار میں تبدیلی کردی گئی تھی، جس کے تحت سونے کی قیمت انٹرنیشنل مارکیٹ ریٹ سے 20 ڈالر فی اونس زیادہ مقرر کی گئی۔",business
225,سندھ میں قدرتی گیس  کا بڑا ذخیرہ دریافت,https://urdu.arynews.tv/ogdcl-discovers-natural-gas-reserves-with-sifcs-support/,"سندھ کے ضلع خیرپور میں قدرتی گیس کے ذخائر دریافت کرلئے گئے ، اس کنویں سے تقریباً 10 ملین مکعب فٹ فی یومیہ گیس کی پیداوار کا اندازہ لگایا گیا ہے۔ تفصیلات کے مطابق ایس آئی ایف سی کی سہولت کاری سے توانائی کے شعبے میں اہم پیشرفت سامنے آئی۔ ایس آئی ایف سی کی معاونت سے آئل اینڈ گیس ڈویلپمنٹ کمپنی لمیٹڈ (او جی ڈی سی ایل) پاکستان کی سب سے بڑی ایکسپلوریشن اینڈ پروڈکشن کمپنی نے سندھ کے ضلع خیرپور میں قدرتی گیس کے ذخائر دریافت کیے۔ اس کنویں سے تقریباً 10 ملین مکعب فٹ فی یومیہ گیس کی پیداوار کا اندازہ لگایا گیا ہے، جس سے ملک میں گیس کی قلت کو پورا کرنے میں معاونت ملے گی ، یہ اہم دریافت مقامی وسائل کو بروئے کار لاتے ہوئے ملک میں توانائی کے شعبے کی ترقی اور ہائیڈرو کاربن کے موثر استعمال میں مددگار ثابت ہوگی۔ اس کے علاوہ ایس آئی ایف سی کی سہولت کاری سے او جی ڈی سی ایل نے سندھ کے ضلع سانگھڑ میں دریافت شدہ ذخائر سے تیل اور گیس کی پیداوار بھی شروع کردی ہے، تقریبا 4ہزار میٹر کی گہرائی تک کھودا گیا یہ کنواں اس وقت 350 بیرل یومیہ تیل اور 50 لاکھ مکعب فٹ یومیہ گیس فراہم کر رہا ہے۔ ایک محفوظ اور مضبوط معیشت کے قیام کے لیے توانائی کے شعبے کا مستحکم ہونا ناگزیر ہے، جس کے لیے ایس آئی ایف سی کی معاونت اور موثر حکومتی کاوشیں جاری ہیں۔ ملکی وسائل پر انحصار کے ذریعے ملکی معیشت کا استحکام ایس آئی ایف سی کی ترجیحات کا حصہ ہے، جس میں توانائی کا شعبہ خاصی اہمیت کا حامل ہے۔",business
226,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",business
227,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",business
228,زارا کی لاش کے ٹکڑے کرنے کے لئے صغریٰ بی بی نے کتنے پیسے دیے؟ ملزم نوید کا  انکشاف,https://urdu.arynews.tv/daska-women-death-investigation-continue/,"ڈسکہ : سگی خالہ کے ہاتھوں بہو کے قتل کی تحقیقات میں ملزم نوید نے بتایا کہ صغریٰ بی بی نے زارا کے لاش کے ٹکڑے کرنے کے کتنے پیسے دیے۔ تفصیلات کے مطابق ڈسکہ میں سات سات ماہ کی حاملہ بہو کے قتل کی تحقیقات کا دائرہ بڑھادیا اور علاقے کی مزید سی سی ٹی وی فوٹیجز حاصل کرلیں۔ پولیس نے بتایا کہ ملزم نوید نے دوران تفتیش انکشاف کیا صغراں بی بی نے لاش کے ٹکڑے ٹھکانے لگانے کیلئے پہلے 10 ہزار اور کام کے بعد مزید پانچ ہزار روپےدیے۔ حکام کا کہنا تھا کہ لاش کے ٹکڑے کرنے کیلئے چھری اور ٹوکا دو ہزار روپے میں خریداگیا، خریداری کے بعد ساس اور سہولت کار نے گول گپے کھائے اور کولڈرنک پی۔ پولیس نے کہا کہ سہولت کار نوید کو لانے کیلئےگلی کے بجائےہمسائےکاگھراستعمال کیاگیا، گلی میں لگے سی سی ٹی وی سےبچنےکیلئےمین گیٹ میں کرنٹ کا بہانہ کیاگیا۔ حکام کا یہ بھی بتانا تھا کہ سہولت کارنوید جمعہ کی شام آیااوررات کوپلاننگ کی ،نویداورمقتولہ کی ساس نےہفتےکوٹوکا،چھری خریدااوراتوارکوقتل کیا، تمام ویڈیوزفوٹوگرامیٹک ٹیسٹ کیلئے فرانزک لیب بھجوائی جائیں گی۔ انھوں نے کہا کہ سی سی ٹی وی کےڈی وی آرقبضےمیں لے لیے ہیں ، جس سے مزیدشواہدملنےکاامکان ہے۔ یاد رہے قتل کے بعد دو سال کے بچے کی ماں سات ماہ کی حاملہ زارا کی لاش کے ٹکڑے کیے اور دھڑ سے سرا لگ کرکے چولہے پر جلا کر ناقابل شناخت بنایا تھا اور لاش کے ٹکڑے دو بوریوں میں بند کرکے نہر میں پھینک دیے۔",business
229,کراچی میں  19 نومبر سے 22 نومبر تک کون کون سے راستے بند ہوں گے؟,https://urdu.arynews.tv/traffic-plan-for-ideas-2024/,"کراچی : دفاعی نمائش آئیڈیاز 2024 کے پیش نظر شہریوں کی سہولت کے لئے راستوں کی بندش کا ٹریفک پلان جاری کردیا۔ تفصیلات کے مطابق دفاعی نمائش کے لیے ٹریفک پولیس نے ٹریفک پلان جاری کردیا ، 19 نومبر سے 22 نومبر تک ایکسپو سینٹر میں دفاعی نمائش ہونے جارہی ہے۔ ٹریفک پولیس نے بتایا کہ صبح 7 سے شام 7بجے تک ایکسپوسینٹر سے منسلک سڑکیں بند رہیں گی جبکہ حسن اسکوائر فلائی اوور سے نیشنل اسٹیڈیم سڑک بند اور اسٹیڈیم فلائی اوور سے دونوں فلائی اوورز ٹریفک کیلئے بند ہوں گے۔ ٹریفک پولیس نے کہا کہ ڈالمیا روڈ اسٹیڈیم سگنل سے دائیں جانب حسن اسکوائر جانے والا روڈ بند ہوگا اور یونیورسٹی روڈ نیپا سے آتے ہوئے ایکسپو سینٹر سے بائیں جانے والی سڑک بند ہوگی۔ پلان میں بتایا گیا کہ شارع فیصل سے ہیوی اور کمرشل گاڑیاں، واٹر ٹینکر کا کارساز روڈ پر داخلہ بند ہوگا،تمام ہیوی اور کمرشل گاڑیاں ڈرگ روڈ کا راستہ اختیار کریں۔ ٹریفک پلان کے مطابق  راشد منہاس روڈ سے اسٹیڈیم روڈ پر ہیوی اور کمرشل ٹریفک کے داخلے پر پابندی ہوگی اور ہیوی اور کمرشل گاڑیوں کو نیپا، عسکری 4 سے شارع فیصل اورنیپا چورنگی بھیجا جائے گا۔ ٹریفک پولیس  کا کہنا تھا کہ نیپا سےحسن اسکوائر تک ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل گاڑیاں نیپا، گلشن چورنگی سےسہراب گوٹھ یا ڈرگ روڈ کاراستہ اختیارکریں۔ جیل چورنگی سے حسن اسکوائر تک ہیوی اور کمرشل ٹریفک کو جانے کی اجازت نہیں ہوگی، کمرشل گاڑیاں شہید ملت روڈ یا تین ہٹی روڈ کا استعمال کریں۔ یونیورسٹی روڈ سے اسٹیڈیم روڈ پر ہیوی اورکمرشل ٹریفک کو اجازت نہیں ہوگی تو اس ٹریفک کو پی پی چورنگی ، شہید ملت روڈ کی جانب بھیجا جائے گا۔ لیاقت آباد نمبر 10سے حسن اسکوائر ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل ٹریفک لیاقت آباد نمبر 10 سے تین ہٹی کی جانب جاسکیں گے جبکہ سر شاہ سلیمان روڈ کے لئے غریب آباد سے شارع فیصل، حسن اسکوائراور نیپا کاراستہ اختیارکریں گے۔",business
230,54 سال بعد پاکستان اور بنگہ دیش کے درمیان سمندری راستے سے تجارت بحال,https://urdu.arynews.tv/pakistan-cargo-ship-docks-in-bangladesh-for-the-first-time-since-1971/,"کراچی : 54 سال کے طویل عرصے کے بعد پاکستان اور بنگہ دیش کے درمیان سمندری راستے سے تجارت بحال ہو گئی اور کراچی پورٹ سے کارگو بحری جہاز چٹا کانگ بندر گاہ پہنچ گیا۔ تفصیلات کے مطابق 1971 میں بنگلہ دیش کے قیام کے بعد دونوں ممالک کے درمیان سمندری تجارت بند ہو گئی تھی تاہم 54 سال بعد پہلی بار براہ راست سمندری تجارتی رابطہ بحال ہو گیا ہے۔ بنگلہ دیش میں پاکستان کے ہائی کمشنر سید احمد معروف نے بتایا کہ براہ راست سمندری روٹ کو دو طرفہ تعلقات کو بڑھانے میں ایک اہم پیش رفت ہے۔ کراچی چیمبر کے صدر جاوید بلوانی کا کہنا تھا کہ سمندری راستہ بحال ہونے سے پاکستان سے کارگو جہاز 10 دن میں بنگلہ دیش پہنچ گیا، پاکستان سے دبئی، سری لنکا کے بحری راستے کے ذریعے سامان 20 سے 25 دن میں بنگلہ دیش پہنچتا تھا۔ پاکستان کی بنگلہ دیش کو برآمدات مالی سال 24 میں 660.74 ملین ڈالر اور بنگلہ دیش سے پاکستان کی درآمدات 56.55 ملین ڈالر رہیں۔ پاکستان سے بنگلہ دیش کو بنے ہوئے سوتی کپڑے، سوتی دھاگے، پھل، کیمیکل، سیمنٹ، چمڑا برآمد کیا جاتا ہے جبکہ بنگلہ دیش سے پاکستان میں جوٹ، ادویات، اور کاغذ بورڈ، چائے، تمباکو، پلاسٹک درآمد کیا جاتا ہے۔ براہ راست تجارت نہ ہونے سے اشیا کی قیمت میں کئی گناہ اضافہ ہوجاتا تھا، اب براہ راست تجارت سے کرایوں میں کمی کے ساتھ دونوں ممالک کے درمیان تجارت میں بھی اضافہ ہوگا۔ ہائی کمشنر سید احمد معروف نے براہ راست جہاز رانی کے راستے کو پاکستان اور بنگلہ دیش کے درمیان دو طرفہ تجارتی اور کاروباری تعلقات کو بڑھانے کے ساتھ ساتھ پورے خطے میں مزید مربوط اور تجارتی نیٹ ورک کو فروغ دینے میں ایک اہم پیش رفت قرار دیا۔ انہوں نے کہا کہ یہ اقدام نہ صرف موجودہ تجارتی بہاؤ کو تیز کرے گا بلکہ آل ٹریڈرز سے لے کر بڑے برآمد کنندگان تک دونوں اطراف کے کاروبار کے لیے نئے مواقع کو فروغ دے گا۔",business
231,"امریکی صدارتی انتخاب 2024 :  ٹرمپ کی کامیابی ، امریکی اسٹاک مارکیٹوں میں تیزی آگئی",https://urdu.arynews.tv/stock-market-soars-as-trump-victory/,"امریکی صدارتی انتخاب میں ٹرمپ کی کامیابی سے امریکی اسٹاک مارکیٹوں میں تیزی آگئی جبکہ امریکی کرنسی مارکیٹ چار ماہ کی بلند ترین سطح پر پہنچ گئی۔ تفصیلات کے مطابق نئے امریکی صدر ڈونلڈ ٹرمپ کی کامیابی کی خبروں سے امریکی اسٹاک مارکیٹس میں بہتری نظر آ رہی ہے۔۔ غیرملکی میڈیا کا کہنا ہے کہ ٹرمپ نے ٹیکس ریٹ ، کارپوریٹ ریگولشن میں کمی، امریکی ڈالرکو بہتراور شرح سود میں کمی کرنے کا بھی اعلان کیا ہے۔ ایس اینڈ پی اور نسدک فیوچر ٹریڈنگ میں ایک فیصد سے زائد کا اضافہ ریکارڈ کیا گیا ہے جبکہ امریکی کرنسی مارکیٹ چار ماہ کی بلند سطح پر پہنچ گئی۔ واضح رہے امریکا میں صدارتی دوڑ کی جنگ میں ڈونلڈ ٹرمپ فاتح رہے، انھوں نے 277 الیکٹورل ووٹ حاصل کرلیے ہیں۔ ٹرمپ نے سوئنگ اسٹیسٹس شمالی کیرولینا، جارجیا، پینسلوینیا اور وسکونسن میں کاملا ہیرس کو شکست دی۔ ٹرمپ انڈیانا، کنٹیکی کٹ، مغربی ورجینیا، اوکلا ہوما، مسیسپی، الاباما، فلوریڈا، جنوبی کیرولائنا، ٹینیسی اور آرکنساس سے کامیاب ہوئے۔",business
232,ڈونلڈ ٹرمپ کی جیت : بٹ کوائن میں سرمایہ کاری کرنے والوں کے لیے بڑی خبر,https://urdu.arynews.tv/bitcoin-hits-record-high-above-75000-as-traders-bet-on-trump-win/,"امریکی صدارتی انتخاب میں ڈونلڈ ٹرمپ کی جیت پر معروف ڈیجیٹل کرنسی بٹ کوائن نے ایک نئی تاریخی بلندی کو چھو لیا۔ تفصیلات کے مطابق امریکی صدارتی انتخاب میں ڈونلڈ ٹرمپ کی کامیابی کی خبروں سے کرپٹو مارکیٹ میں بھی تیزی دیکھی گئی اور Bitcoin ایک نئی بلند ترین سطح پر پہنچ گیا جبکہ کرپٹو سرمایہ کاروں نے ڈونلڈ ٹرمپ کی انتخابی فتح کا جشن منایا۔ ٹرمپ کی جیت کی خبروں پر 15 دن میں ایک بٹ کوائن 64 ہزار سے بڑھ کر 75 ہزار ڈالر کا ہوگیا کیونکہ سرمایہ کاروں کا جھکاؤ ڈونلڈ ٹرمپ کی طرف تھا۔ آج صبح ڈیجیٹل کرنسی 7 فیصد اضافے سے $75,005.08 تک پہنچ گئی، جو مارچ میں $73,797.98 کی بلند ترین سطح پر تھی اور اس کے بعد سے بٹ کوائن کی قیمت سال کے دوران $70,000 سے نیچے رہی۔ سرمایہ کاروں کو توقع تھی کہ بٹ کوائن کی تجارت اس وقت تک تیز رہے گی جب تک کہ واضح فاتح کا اعلان نہیں کیا جاتا، نائب صدر کملا ہیرس کی جیت سے بٹ کوائن کی قیمت میں کمی کا خطرہ متوقع تھا، جبکہ تاجروں نے ٹرمپ کی جیت کی صورت میں قیمت میں اضافے کا اندازہ لگایا تھا۔ ایکسچینج Crypto.com کے چیف ایگزیکٹیو کریس مارزلیک نے کہا، ""کرپٹو کا مستقبل آج سے زیادہ روشن کبھی نہیں دیکھا۔” بٹ کوائن میں اضافے سے دوسرے کرپٹو ٹوکنز کے شیئر کی قیمتوں میں اضافہ ریکارڈ کیا گیا ، ایتھر کی قیمت 8.6 فیصد بڑھ کر 2,622 ڈالر ہوگئی، ایتھیریم کو بِٹ کوائن کے بعد دنیا کی دوسری بڑی کرپٹو کرنسی کہا جاتا ہے، جسے ایتھر ٹوکن کے ذریعے استعمال کیا جاتا ہے اور یہ بھی بلاک چین کے ذریعے چلتی ہے۔ اس کے علاوہ سولانا 11 فیصد بڑھ کر 184 ڈالر ہوگئی جبکہ ایلون مسک کے پسند کردہ میم ٹوکن ڈوج کوائن کی قیمت 16 فیصد بڑھ کر 20 سینٹ تک پہنچ گئی۔ خیال رہے ٹرمپ نے ستمبر میں اعلان کیا تھا کہ وہ اپنے بیٹوں اور کاروباری افراد کے ساتھ ورلڈ لبرٹی فنانشل کے نام سے ایک ڈیجیٹل کرنسی پلیٹ فارم شروع کریں گے، ورلڈ لبرٹی فنانشل صارفین کو ایک دوسرے کو یا اس سے کرپٹو کرنسیوں کو قرض دینے یا لینے کے قابل بناتا ہے۔ واضح رہے امریکا میں صدارتی دوڑ کی جنگ میں ڈونلڈ ٹرمپ فاتح رہے، انھوں نے 277 الیکٹورل ووٹ حاصل کرلیے ہیں۔ ٹرمپ نے سوئنگ اسٹیسٹس شمالی کیرولینا، جارجیا، پینسلوینیا اور وسکونسن میں کاملا ہیرس کو شکست دی۔ ٹرمپ انڈیانا، کنٹیکی کٹ، مغربی ورجینیا، اوکلا ہوما، مسیسپی، الاباما، فلوریڈا، جنوبی کیرولائنا، ٹینیسی اور آرکنساس سے کامیاب ہوئے۔",business
233,شرح سود میں کمی : معیشت پر کیا اثرات مرتب ہوں گے؟,https://urdu.arynews.tv/interest-rates-reduction-state-bank-economy/,"کراچی : اسٹیٹ بینک آف پاکستان نے شرح سود میں 2.5 فیصد کمی کردی، جس کے بعد شرح سود کم ہوکر اب 15 فیصد پر آگئی ہے۔ مانیٹری پالیسی کے اعلامیے کے مطابق اسٹیٹ بینک کی زری پالیسی کمیٹی نے پالیسی ریٹ کو250 بی پی ایس کم کرکے 15 فیصد کردیا ہے۔ اب سوال یہ پیدا ہوتا ہے کہ شرح سود میں 2.5 فیصد کمی کا فائدہ عام لوگوں کو کس حد تک ہوگا اس حوالے سے اے آر وائی نیوز کے پروگرام باخبر سویرا میں ماہر معاشیات ڈاکٹر خاقان نجیب نے اہم گفتگو کی۔ انہوں نے بتایا کہ اسٹیٹ بینک کا شرح سود میں کمی کا فیصلہ خوش آئند ہے، ملک بھر میں جو مہنگائی میں کمی ہوئی ہے وہ آئی ایم ایف، حکومت اور لوگوں کی توقع سے زیادہ ہے۔ ڈاکٹر خاقان نجیب کا کہنا تھا کہ شرح سود کم ہونے سے عام آدمی کو بھی مختلف طریقوں سے فائدہ ہوتا ہے، اگر کسی نے گھر لیز پر لیا ہوا ہے تو اس کی لیز کم ہوگئی ہے، کسی نے بینک سے گاڑی لی ہوئی ہے تو اس کی گاڑی کی ماہانہ قسط میں کمی ہوگئی ہے، اس کے علاوہ مہنگائی میں بھی کسی حد تک کمی ہوگی۔ ڈاکٹر خاقان نجیب کے مطابق اب اگر حکومت توانائی کے شعبے میں اصلاحات کر لے اور زراعت کو فروغ دے تو ملک بڑی ترقی کرسکتا ہے۔’اس کے علاوہ جو بڑے سرمایہ کار بینکوں میں اپنا سرمایہ رکھتے تھے اب شرح سود میں کمی کے بعد وہ سرمایہ بھی مارکیٹ میں لائیں گے اور روزگار کے مواقع پیدا ہوں گے۔",business
234,پاکستان یورو بانڈز کب جاری کرے گا؟,https://urdu.arynews.tv/when-will-pakistan-issue-eurobonds/,"وفاقی وزیرِ خزانہ محمد اورنگزیب نے کہا ہے کہ پاکستان یورو بانڈز اس وقت لانچ کرے گا جب ہماری کریڈٹ ریٹنگ بی کیٹگری ہو جائے گی اور آئندہ چند ماہ میں پاکستان کی بی کیٹگری ریٹنگ متوقع ہے۔ کراچی کے مقامی ہوٹل میں سیکیورٹیز اینڈ ایکسچینج کمیشن آف پاکستان کی مارٹگیج لانچنگ کی تقریب سے خطاب کرتے ہوئے انہوں نے کہا کہ ہماری فچ، موڈیز اور ایس اینڈ پی کے ساتھ مثبت گفتگو رہی ہے فچ موڈیز اور ایس اینڈ پی کے مسلسل رابطے میں ہیں ہم اگلے مالی سال میں یورو بانڈز متعارف کروائیں گے۔ انہوں نے کہا کہ 1 ارب ڈالر کی کلائمیٹ فنانسنگ کے حصول کیلئے آئی ایم ایف کو ہمیں اپنے منصوبے بہتر انداز میں پیش کرنا ہوں گے کلائمیٹ فنانسنگ کی بات چیت عالمی بینک اور ایشیائی ترقیاتی بینک کے ساتھ بھی جاری ہیں جب کہ کلائمیٹ فنانسنگ پر ایشین انفراسٹرکچر انویسٹمنٹ بینک کے نائب صدر سے آج بھی بات ہوئی ہے۔ ان کا کہنا تھا کہ جون 2025ء میں زرمبادلہ کے سرکاری ذخائر 13 ارب ڈالر تک پہنچ جائیں گے جب ذخائر 13 ارب ڈالر ہوں گے تو 3 ماہ کی درآمدات کو تحفظ حاصل ہو جائے گا۔ وزیر خزانہ نے کہا کہ مقامی سرمایہ کار و تاجروں کو راغب کرنے کیلئے شرح سود میں کمی کی جا چکی ہے کراچی انٹربینک مارکیٹ ریٹ فی الوقت 13 فیصد پر ہے جو مزید نیچے آئے گا حکومت کو ٹیکسیشن میں بہتری اور توانائی کی لاگت میں بھی کمی کرنی ہے۔ انہوں نے واضح کیا کہ دوست ممالک پاکستان میں بڑے پیمانے پر سرمایہ کاری کیلئے تیار ہیں عالمی مالیاتی اداروں کا پاکستان پر اعتماد بڑھا ہے ہم نے معیشت کو مستحکم کردیا ہے جس کے بعد معیشت کی ترقی کیلئے ریگولیٹرز اور بینکوں کو کردار ادا کرنا ہے۔",business
235,"کراچی والوں کے لئے  بجلی مزید مہنگی ، اضافی وصولی کس مہینے میں کی جائے گی؟",https://urdu.arynews.tv/electricity-more-expensive-for-karachiites/,"اسلام آباد : کراچی کے لیے بجلی مزید مہنگی کردی گئی، صارفین سے اضافی وصولیاں جنوری 2025 کے بلز میں کی جائیں گی۔ تفصیلات کے مطابق نیپرا  نے کراچی کے لیے بجلی 40 پیسے فی یونٹ مزید مہنگی کردی ، اضافہ اگست2024 کی ماہانہ ایڈجسٹمنٹ کی مد میں کیا گیا۔ نیپرا نے کراچی کے لیے بجلی مہنگی کرنے کا نوٹیفکیشن جاری کردیا ، کے الیکٹرک صارفین سے اضافی وصولیاں جنوری 2025 کے بلز میں کی جائیں گی۔ نومبرکے بلز میں کے ای صارفین جون کی ایڈجسٹمنٹ میں3.17 روپے فی یونٹ، دسمبر میں کے ای صارفین جولائی 2024 کی ایڈجسٹمنٹ میں3.03روپےفی یونٹ دیں گے۔ کےالیکٹرک نے اگست کی ماہانہ ایڈجسٹمنٹ میں51 پیسے فی یونٹ کا اضافہ مانگا تھا۔ خیال رہے کے الیکٹرک صارفین پر ماہانہ ایڈجسٹمنٹ کا بوجھ مزید بڑھ گیا  ہے، اکتوبر کے مقابلے رواں ماہ کے ای صارفین ایڈجسٹمنٹ میں 58 پیسے فی یونٹ اضافی دیں گے۔",business
236,گھریلو صارفین کیلئے گیس مزید مہنگی  کرنے کی تیاری,https://urdu.arynews.tv/govt-to-increase-gas-prices-for-the-fourth-time-in-two-years/,"کراچی : گھریلو صارفین کیلئے 2سال میں چوتھی مرتبہ گیس مہنگی ہونے کا امکان ہے، اوگرا درخواستوں پر سماعت کرے گا۔ تفصیلات کے مطابق سوئی ناردرن گیس کی درخواست پر اوگرا آج لاہور میں سماعت کرے گا جبکہ سوئی سدرن کی درخواست پر اوگرا 8 نومبر کو کراچی میں سماعت کرے گا۔ اسلام آباد سمیت پنجاب اور کے پی کیلئے گیس3.66فیصد مہنگی کرنے جبکہ سندھ اوربلوچستان کےلیےگیس 53.47 فیصد مہنگی کرنے کی درخواست ہے۔ سوئی ناردرن نے اوسط قیمت میں 64.16 روپے فی ایم ایم بی ٹی یو اضافے کی تجویز دی جبکہ 1810.38 روپے فی ایم ایم بی ٹی یو کرنےکی درخواست کی ہے۔ سوئی سدرن کی جانب سے 669.07 روپے فی ایم ایم بی ٹی یو اضافے اور اوسط قیمت 1920.39 روپے فی ایم ایم بی ٹی یو کرنے کی درخواست کی ہے۔ گیس کمپنیوں نے یکم جولائی 2024 سے گیس مہنگی کرنے کا مطالبہ کیا ہے ، ذرائع نے کہا ہے کہ گیس صارفین پر 2 سال میں 953 ارب روپے کا اضافی بوجھ ڈالا گیا۔ جنوری2023 سے اب تک گھریلوصارفین کی گیس 3 مرتبہ مہنگی ہوچکی ہے جبکہ سابقہ اتحادی حکومت میں گیس کی قیمتوں میں ایک بار اضافہ کیا گیا تھا اور نگراں حکومت کے مختصردور میں گیس2 مرتبہ مہنگی کی گئی تھی ، دو سال میں گیس صارفین پر 900 ارب روپے سے زائد کا بوجھ ڈالاگیا ہے۔",business
237,محکمہ پاسپورٹ نے شہریوں کو بڑی خوشخبری سنادی,https://urdu.arynews.tv/passport-department-announced-great-news-for-citizens/,"محکمہ پاسپورٹ کی جانب سے زیرالتوا پاسپورٹس کے اجرا کا سلسلہ جاری ہے، فاسٹ ٹریک کیٹیگری کے پاسپورٹس کا بیگ لاک صفر ہوگیا۔ تفصیلات کے مطابق محکمہ پاسپورٹ نے شہریوں کے لیے اچھی خبر سناتے ہوئے کہا ہے کہ فاسٹ ٹریک کیٹیگری میں اپلائی کیے گئے پاسپورٹس کا بیگ لاک زیرو ہوچکا ہے جبکہ زیرالتوا پاسپورٹس بھی شہریوں کو تیزی سے فراہم کیے جارہے ہیں۔ حکام نے بتایا کہ 30 ہزار سے زائد فاسٹ ٹریک پاسپورٹس جاری کردیے گئے ہیں، ارجنٹ کیٹیگری کے تحت اپلائی کیے گئے 70 ہزار پاسپورٹس کا بھی اجرا کردیا گیا ہے۔ ارجنٹ کیٹیگری کے تحت اپلائی پاسپورٹس کا بیگ لاک پرسوں تک صفر ہوجائے گا، اس کے علاوہ فارن مشنز کے ذریعے اپلائی کیے گئے 17 ہزار 500 پاسپورٹس بھی کلیئر ہیں، آن لائن اپلائی کیے گئے17 ہزارپاسپورٹس کا بھی اجرا کردیا گیا ہے۔ ڈی جی پاسپورٹ مصطفی جمال قاضی نے بتایا کہ پاسپورٹس کے اجرا کا عمل تیزی سے جاری ہے، شہریوں کی سہولت کیلئے اضافی شفٹوں میں کام کیا جارہا ہے۔",business
238,"پاکستان میں جی ڈی پی تناسب آج بھی 90 کی دہائی والا ہے، کنٹری ڈائریکٹر عالمی بینک",https://urdu.arynews.tv/pakistans-gdp-ratio-still-in-90s-world-bank-country-director/,"کنٹری ڈائریکٹرعالمی بینک نے کہا ہے کہ پاکستان میں میکرو اکنامک عدم استحکام کے باعث گروتھ نہیں بڑھ سکی، جی ڈی پی تناسب 90 کی دہائی والا ہے۔ کنٹری ڈائریکٹرعالمی بینک نے سالانہ پائیدار ترقی کے اہداف پر منعقد کانفرنس میں اظہار خیال کرتے ہوئے کہا کہ پاکستان میں آج بھی ٹیکس ٹو جی ڈی پی  تناسب 90 کی دہائی کے مطابق 11 فیصد پر ہے۔ انھوں نے کہا کہ سیاسی عدم استحکام سے مائیکرو اکنامک جیسے سنگین مسائل کا سامنا ہے، اب حکومت پاکستان درست سمت میں گامزن ہے جس سے استحکام نظرآرہا ہے۔ عالمی بینک کے کنٹری ڈائریکٹر نے کہا کہ صوبوں کے اقدامات اور فِسکل پیکٹ اور وفاق کے اقدامات میں استحکام نظرآ رہا ہے۔ پاکستان کو تقریباً مسلسل 2 دہائیوں تک استحکام کیساتھ پالیسیوں پرعملدرآمد کی ضرورت ہے، پاکستان میں غربت کے خاتمے کیلئے تقریباً 3 دہائی تک سماجی تحفظ کے شعبے پر کام کرنا ہو گا۔ کنٹری ڈائریکٹر عالمی بینک نے کہا کہ پاکستان کو شارٹ ٹرم کرائسز کا بھی سامنا رہا جس کے باعث گروتھ میں رکاوٹ ہوئی۔",business
239,سعودی عرب میں سونے کی قیمت میں کمی,https://urdu.arynews.tv/saudi-arabia-gold-rates-today-4-november-2024/,"سعودی عرب میں آج سونے کی قیمت میں کمی کا رجحان رہا ہے۔ سعودی عرب میں 24 قیراط سونے کی قیمت فی تولہ 38494 ہوگئی اسی طرح دس گرام سونے کی قیمت کم ہوکر 3299 ریال ہوگئی ہے۔ مملکت میں فی اونس سونے کی قیمت 10261 ریال ہے۔ سعودی عرب سمیت دنیا بھر میں سونے کی قیمت مسلسل بدلتی رہتی ہے اور اس پوسٹ میں کچھ فرق ہو گا کیونکہ قیمتیں 04 نومبر 2024 کو صبح 10:15 بجے اپ ڈیٹ کی گئی تھیں۔ پاکستان  میں فی تولہ سونے کی قیمت 700 روپے اضافے کے بعد 2 لاکھ 83 ہزار 700 روپے ہوگئی۔ اسی طرح 10 گرام سونے کی قیمت 600 روپے اضافے کے بعد 2 لاکھ 43 ہزار 227 روپے رہی۔ عالمی مارکیٹ میں بھی سونے کی قیمت میں اضافے کا رجحان رہا، سونا 7 ڈالر اضافے سے 2735 ڈالر فی اونس رہا۔ واضح رہے کہ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے، جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدے ہیں۔ پاکستان میں گذشتہ برس سونے کی قیمت کے تعین کے طریقہ کار میں تبدیلی کردی گئی تھی، جس کے تحت سونے کی قیمت انٹرنیشنل مارکیٹ ریٹ سے 20 ڈالر فی اونس زیادہ مقرر کی گئی۔",business
240,"مہنگائی توقع سے زیادہ کم ہوئی، چند ماہ میں میں مزید کمی آسکتی ہے،اسٹیٹ بینک",https://urdu.arynews.tv/inflation-decreased-more-than-expected-may-decrease-few-months-state-bank/,"اسٹیٹ بینک آف پاکستان نے کہا ہے کہ مہنگائی توقع سے زیادہ تیزی سے کم ہوئی، اکتوبر میں مہنگائی وسط مدتی ہدف کے قریب پہنچ گئی۔ پاکستان کے مرکزی بینک نے اپنے بیان میں کہا کہ غذائی مہنگائی میں تیزی سے کمی آئی، آئی ایم ایف پروگرام کی منظوری سے غیریقینی کیفیت کم ہوئی، آئندہ چند مہینوں میں مہنگائی میں مزید کمی آسکتی ہے رواں مالی سال 4 ماہ میں ٹیکس وصولی ہدف سےکم رہی۔ اسٹیٹ بینک نے کہا کہ بین الاقوامی سیاسی کشیدگی کی بنا پر تیل کی عالمی قیمتوں میں اتار چڑھاؤ آیا، صنعتی سرگرمی کی رفتار میں مزید اضافہ ہورہا ہے، چاول اور گنے کی پیداوار میں بہتری آئی۔ ٹیکسٹائل، غذا، گاڑیوں سے صنعتوں میں خاصی نمو ہوئی، صنعتی ترقی کی رفتار میں مزید اضافے کی توقع ہے، رواں مالی سال معاشی ترقی 2.5 سے 3.5 فیصد کی حد میں رہےگی۔ مرکزی بینک نے کہا کہ ستمبر میں کرنٹ اکاؤنٹ مسلسل دوسرے ماہ سرپلس رہا، پہلی سہ ماہی میں مجموعی خسارہ کم ہوکر 9.8 کروڑ ڈالر رہ گیا، ترسیلات اور زائد برآمدات نے خسارہ محدود رکھنے میں مدد دی۔ اسٹیٹ بینک آف پاکستان کا مزید کہنا تھا کہ ستمبر میں بیرونی سرمایہ کاری میں معمولی سا اضافہ ہوا، زرِمبادلہ کے ذخائر 25 اکتوبر کو 11.2 ارب ڈالرز تک پہنچ گئے، جون 2025 تک ذخائر 13 ارب ڈالرز تک پہنچنے کی توقع ہے۔",business
241,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",business
242,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ A post shared by Pakistan Cricket (@therealpcb) تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ A post shared by cricket.com.au (@cricketcomau) کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",business
243,زارا کی لاش کے ٹکڑے کرنے کے لئے صغریٰ بی بی نے کتنے پیسے دیے؟ ملزم نوید کا  انکشاف,https://urdu.arynews.tv/daska-women-death-investigation-continue/,"ڈسکہ : سگی خالہ کے ہاتھوں بہو کے قتل کی تحقیقات میں ملزم نوید نے بتایا کہ صغریٰ بی بی نے زارا کے لاش کے ٹکڑے کرنے کے کتنے پیسے دیے۔ تفصیلات کے مطابق ڈسکہ میں سات سات ماہ کی حاملہ بہو کے قتل کی تحقیقات کا دائرہ بڑھادیا اور علاقے کی مزید سی سی ٹی وی فوٹیجز حاصل کرلیں۔ پولیس نے بتایا کہ ملزم نوید نے دوران تفتیش انکشاف کیا صغراں بی بی نے لاش کے ٹکڑے ٹھکانے لگانے کیلئے پہلے 10 ہزار اور کام کے بعد مزید پانچ ہزار روپےدیے۔ حکام کا کہنا تھا کہ لاش کے ٹکڑے کرنے کیلئے چھری اور ٹوکا دو ہزار روپے میں خریداگیا، خریداری کے بعد ساس اور سہولت کار نے گول گپے کھائے اور کولڈرنک پی۔ پولیس نے کہا کہ سہولت کار نوید کو لانے کیلئےگلی کے بجائےہمسائےکاگھراستعمال کیاگیا، گلی میں لگے سی سی ٹی وی سےبچنےکیلئےمین گیٹ میں کرنٹ کا بہانہ کیاگیا۔ حکام کا یہ بھی بتانا تھا کہ سہولت کارنوید جمعہ کی شام آیااوررات کوپلاننگ کی ،نویداورمقتولہ کی ساس نےہفتےکوٹوکا،چھری خریدااوراتوارکوقتل کیا، تمام ویڈیوزفوٹوگرامیٹک ٹیسٹ کیلئے فرانزک لیب بھجوائی جائیں گی۔ انھوں نے کہا کہ سی سی ٹی وی کےڈی وی آرقبضےمیں لے لیے ہیں ، جس سے مزیدشواہدملنےکاامکان ہے۔ یاد رہے قتل کے بعد دو سال کے بچے کی ماں سات ماہ کی حاملہ زارا کی لاش کے ٹکڑے کیے اور دھڑ سے سرا لگ کرکے چولہے پر جلا کر ناقابل شناخت بنایا تھا اور لاش کے ٹکڑے دو بوریوں میں بند کرکے نہر میں پھینک دیے۔",business
244,کراچی میں  19 نومبر سے 22 نومبر تک کون کون سے راستے بند ہوں گے؟,https://urdu.arynews.tv/traffic-plan-for-ideas-2024/,"کراچی : دفاعی نمائش آئیڈیاز 2024 کے پیش نظر شہریوں کی سہولت کے لئے راستوں کی بندش کا ٹریفک پلان جاری کردیا۔ تفصیلات کے مطابق دفاعی نمائش کے لیے ٹریفک پولیس نے ٹریفک پلان جاری کردیا ، 19 نومبر سے 22 نومبر تک ایکسپو سینٹر میں دفاعی نمائش ہونے جارہی ہے۔ ٹریفک پولیس نے بتایا کہ صبح 7 سے شام 7بجے تک ایکسپوسینٹر سے منسلک سڑکیں بند رہیں گی جبکہ حسن اسکوائر فلائی اوور سے نیشنل اسٹیڈیم سڑک بند اور اسٹیڈیم فلائی اوور سے دونوں فلائی اوورز ٹریفک کیلئے بند ہوں گے۔ ٹریفک پولیس نے کہا کہ ڈالمیا روڈ اسٹیڈیم سگنل سے دائیں جانب حسن اسکوائر جانے والا روڈ بند ہوگا اور یونیورسٹی روڈ نیپا سے آتے ہوئے ایکسپو سینٹر سے بائیں جانے والی سڑک بند ہوگی۔ پلان میں بتایا گیا کہ شارع فیصل سے ہیوی اور کمرشل گاڑیاں، واٹر ٹینکر کا کارساز روڈ پر داخلہ بند ہوگا،تمام ہیوی اور کمرشل گاڑیاں ڈرگ روڈ کا راستہ اختیار کریں۔ ٹریفک پلان کے مطابق  راشد منہاس روڈ سے اسٹیڈیم روڈ پر ہیوی اور کمرشل ٹریفک کے داخلے پر پابندی ہوگی اور ہیوی اور کمرشل گاڑیوں کو نیپا، عسکری 4 سے شارع فیصل اورنیپا چورنگی بھیجا جائے گا۔ ٹریفک پولیس  کا کہنا تھا کہ نیپا سےحسن اسکوائر تک ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل گاڑیاں نیپا، گلشن چورنگی سےسہراب گوٹھ یا ڈرگ روڈ کاراستہ اختیارکریں۔ جیل چورنگی سے حسن اسکوائر تک ہیوی اور کمرشل ٹریفک کو جانے کی اجازت نہیں ہوگی، کمرشل گاڑیاں شہید ملت روڈ یا تین ہٹی روڈ کا استعمال کریں۔ یونیورسٹی روڈ سے اسٹیڈیم روڈ پر ہیوی اورکمرشل ٹریفک کو اجازت نہیں ہوگی تو اس ٹریفک کو پی پی چورنگی ، شہید ملت روڈ کی جانب بھیجا جائے گا۔ لیاقت آباد نمبر 10سے حسن اسکوائر ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل ٹریفک لیاقت آباد نمبر 10 سے تین ہٹی کی جانب جاسکیں گے جبکہ سر شاہ سلیمان روڈ کے لئے غریب آباد سے شارع فیصل، حسن اسکوائراور نیپا کاراستہ اختیارکریں گے۔",business
245,54 سال بعد پاکستان اور بنگہ دیش کے درمیان سمندری راستے سے تجارت بحال,https://urdu.arynews.tv/pakistan-cargo-ship-docks-in-bangladesh-for-the-first-time-since-1971/,"کراچی : 54 سال کے طویل عرصے کے بعد پاکستان اور بنگہ دیش کے درمیان سمندری راستے سے تجارت بحال ہو گئی اور کراچی پورٹ سے کارگو بحری جہاز چٹا کانگ بندر گاہ پہنچ گیا۔ تفصیلات کے مطابق 1971 میں بنگلہ دیش کے قیام کے بعد دونوں ممالک کے درمیان سمندری تجارت بند ہو گئی تھی تاہم 54 سال بعد پہلی بار براہ راست سمندری تجارتی رابطہ بحال ہو گیا ہے۔ بنگلہ دیش میں پاکستان کے ہائی کمشنر سید احمد معروف نے بتایا کہ براہ راست سمندری روٹ کو دو طرفہ تعلقات کو بڑھانے میں ایک اہم پیش رفت ہے۔ کراچی چیمبر کے صدر جاوید بلوانی کا کہنا تھا کہ سمندری راستہ بحال ہونے سے پاکستان سے کارگو جہاز 10 دن میں بنگلہ دیش پہنچ گیا، پاکستان سے دبئی، سری لنکا کے بحری راستے کے ذریعے سامان 20 سے 25 دن میں بنگلہ دیش پہنچتا تھا۔ پاکستان کی بنگلہ دیش کو برآمدات مالی سال 24 میں 660.74 ملین ڈالر اور بنگلہ دیش سے پاکستان کی درآمدات 56.55 ملین ڈالر رہیں۔ پاکستان سے بنگلہ دیش کو بنے ہوئے سوتی کپڑے، سوتی دھاگے، پھل، کیمیکل، سیمنٹ، چمڑا برآمد کیا جاتا ہے جبکہ بنگلہ دیش سے پاکستان میں جوٹ، ادویات، اور کاغذ بورڈ، چائے، تمباکو، پلاسٹک درآمد کیا جاتا ہے۔ براہ راست تجارت نہ ہونے سے اشیا کی قیمت میں کئی گناہ اضافہ ہوجاتا تھا، اب براہ راست تجارت سے کرایوں میں کمی کے ساتھ دونوں ممالک کے درمیان تجارت میں بھی اضافہ ہوگا۔ ہائی کمشنر سید احمد معروف نے براہ راست جہاز رانی کے راستے کو پاکستان اور بنگلہ دیش کے درمیان دو طرفہ تجارتی اور کاروباری تعلقات کو بڑھانے کے ساتھ ساتھ پورے خطے میں مزید مربوط اور تجارتی نیٹ ورک کو فروغ دینے میں ایک اہم پیش رفت قرار دیا۔ انہوں نے کہا کہ یہ اقدام نہ صرف موجودہ تجارتی بہاؤ کو تیز کرے گا بلکہ آل ٹریڈرز سے لے کر بڑے برآمد کنندگان تک دونوں اطراف کے کاروبار کے لیے نئے مواقع کو فروغ دے گا۔",business
246,ملک میں آج سونے کی قیمت کیا رہی؟,https://urdu.arynews.tv/today-gold-rates-in-pakistan-dated-4-november-2024/,"کراچی: کاروباری ہفتے کے پہلے روز ملک میں فی تولہ سونے کی قیمت میں 700 روپے کا اضافہ ہوگیا۔ آل پاکستان جیمز اینڈ جیولرز ایسوسی ایشن کے مطابق ملک میں فی تولہ سونے کی قیمت 700 روپے اضافے کے بعد 2 لاکھ 83 ہزار 700 روپے ہوگئی۔ اسی طرح 10 گرام سونے کی قیمت 600 روپے اضافے کے بعد 2 لاکھ 43 ہزار 227 روپے رہی۔ عالمی مارکیٹ میں بھی سونے کی قیمت میں اضافے کا رجحان رہا، سونا 7 ڈالر اضافے سے 2735 ڈالر فی اونس رہا۔ Currency Rates in Pakistan Today- پاکستان میں آج ڈالر کی قیمت واضح رہے کہ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے، جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدے ہیں۔ پاکستان میں گذشتہ برس سونے کی قیمت کے تعین کے طریقہ کار میں تبدیلی کردی گئی تھی، جس کے تحت سونے کی قیمت انٹرنیشنل مارکیٹ ریٹ سے 20 ڈالر فی اونس زیادہ مقرر کی گئی۔",business
247,شرحِ سود میں ڈھائی فیصد کی کمی,https://urdu.arynews.tv/2-5-percent-reduction-in-interest-rate/,"اسٹیٹ بینک نے آف پاکستان نے آئندہ ڈیڑھ ماہ کیلئے شرح سود میں ڈھائی فیصد کی کمی کر دی۔ اسٹیٹ بینک کی جانب سے کیے گئے اعلان کے مطابق مانیٹری پالیسی کمیٹی نے شرح سود میں 250 بیسز پوائنٹس کی کمی کر دی گئی جس کے بعد شرح سود 17.5 فیصد سے کم ہو کر 15 فیصد پر آگئی۔ ایف پی سی سی آئی نے شرح سود میں 2.5 فیصد کمی کو مسترد کر دیا۔ صدر ایف پی سی سی ثاقب فیاض مگون کا کہنا ہے کہ مانیٹری پالیسی کا اعلان ہوا ہے شرح سود میں 2.5 کمی کی گئی ہے امید تھی کے شرح سود میں پانچ فیصد کمی کی جائے گی حکومت اور اسٹیٹ بینک سے مطالبہ ہے کہ شرح سود کو فوری طور پر بارہ فیصد پر لایا جائے۔ صدر کراچی چیمبر آف کامرس اینڈ انڈسٹری جاوید بلوانی نے ستمبر 2024 میں افراط زر میں نمایاں کمی کے ساتھ 6.9 فیصد کی سطح پر آنے پر اسٹیٹ بینک آف پاکستان کو آئندہ مانیٹری پالیسی کمیٹی میں پالیسی ریٹ میں کم از کم 300 سے 500 بیسس پوائنٹس کی کمی کا مطالبہ کیا تھا۔ انہوں نے کہا کہ افراط زر اب قابو میں ہے اور اشیاء کی قیمتوں میں استحکام کے ساتھ کم از کم 300 سے 500 بیسس پوائنٹس کی پالیسی ریٹ میں کمی کاروبار پر دباؤ کو کم کرنے اور معاشی سرگرمیوں کو تیز کرنے کے لیے بہت ضروری ہے، نیز کم شرح سود بڑے پیمانے پر مینوفیکچرنگ میں ترقی کو تقویت بخشے گی جس میں حالیہ مہینوں میں مسلسل کمی دیکھی گئی ہے۔",business
248,اسٹیٹ بینک آج  نئی مانیٹری پالیسی کا اعلان آج کرے گا,https://urdu.arynews.tv/state-bank-will-announce-new-monetary-policy-today/,"کراچی : نئی مانیٹری پالیسی کا اعلان آج کیا جائے گا، جس مین شرح سود میں ڈیڑھ سے دو فیصد تک کی کمی متوقع ہے۔ تفصیلات کے مطابق اسٹیٹ بینک اگلے ڈیڑھ ماہ کیلئے نئی مانیٹری پالیسی کا اعلان آج کرے گا۔ مانیٹری پالیسی کمیٹی کا اجلاس گورنر سٹیٹ بینک کی زیرصدارت کراچی میں ہوگا، جس میں ملک کی مائیکرو اور میکرو اکنامک صورتحال سمیت بین الاقوامی حالات کا جائزہ لیا جائے گا۔ مانیٹری پالیسی کے اجلاس میں شرح سود میں ڈیڑھ سے دو فیصد تک کی کمی متوقع ہے۔ اسٹیٹ بینک کا بینکوں کیلئے موجودہ شرح سود 17.5 فیصد پر ہے، معاشی ماہرین کا کہنا ہے کہ اکتوبر میں مہنگائی کی شرح چھ اعشاریہ نوچار فیصد سے بڑھ کر سات اعشاریہ ایک سات فیصد رہی ہے۔ جبکہ ستمبر میں کرنٹ اکاونٹ گیارہ کروڑ نوے لاکھ ڈالر سے سرپلس رہا ہے۔ ماہرین نے مزید کہا کہ موڈیز اور فچ ریٹنگ ایجنسیوں نے پاکستان کی ریٹنگ اپ گریڈ کی ہے۔",business
249,پی آئی اے کا ایک اور خریدار سامنے آ گیا,https://urdu.arynews.tv/gohar-ejaz-ready-take-pia/,"خسارے میں ڈوبی پاکستان کی قومی ایئرلائن (پی آئی اے) کو خریدنے کے لیے ایک اور خریدار سامنے آگیا۔ تفصیلات کے مطابق سابق نگران وفاقی وزیر گوہر اعجاز نے کہا ہے ایس آئی ایف سی، پی آئی اے کی بولی دینے والی پانچوں کمپنیوں کو بلا کر ان کے تحفظات سنیں اگر وہ نہیں آتے تو ہم فیڈریشن آف چیمبر کے پلیٹ فارم سے پی آئی اے لینے کو تیار ہیں۔ ایف پی سی سی آئی میں صنعت کاروں کے ساتھ نیوز کانفرنس کرتے ہوئے سابق وفاقی وزیر ڈاکٹر گوہر اعجاز نے کہا 1.1 ٹریلین روپے ہر سال آئی پی پیز کو دیے جاتے ہیں، پاور پلانٹس نے 14 سال پاکستان کا خون چوسا،  اکانومی ٹھیک چل رہی لیکن بیشتر پالیسیاں ٹھیک نہیں۔ یونائٹیڈ بزنسمین گروپ ایس ایم تنویر نے کہا کہ گزشتہ سال زراعت میں گروتھ 6.6 فیصد آئی، آج زراعت تنزلی کا شکار ہو رہی ہے، حکومت ہوش کے ناخن لے ۔ توانائی قیمتوں کی وجہ سے صنعتیں بند ہو رہی ہیں اور سرمایہ بیرون ملک منتقل ہو رہا ہے۔",business
250,100 روپے مالیت کے پرائز بانڈ رکھنے والوں کیلیے اہم خبر,https://urdu.arynews.tv/rs-100-prize-bonds-important-news/,"100 روپے مالیت کے پرائز بانڈ رکھنے والے افراد کے لیے بڑی خوشخبری ہے کہ خوش نصیب جلد لکھ پتی بن سکتے ہیں۔ پاکستان میں شہری پرائز بانڈز کو سرمایہ کاری کے لیے ترجیح دیتے ہیں جس کی وجہ ان کی بنیادی رقم محفوظ رہنے کے ساتھ ہر تین ماہ بعد انعام ملنے کے امکانات سے ان کی سرمایہ کاری بڑھنے کا امکان ہوتا ہے۔ حکومت پاکستان کی جانب سے متعدد مالیت کے انعامی بانڈز متعارف کرائے گئے ہیں۔ ان میں 100، 750، 1500، 7500، 15000 مالیت کے پرائز بانڈز ہیں۔ نیشنل سیونگ ڈویژن نے 100 روپے مالیت کے پرائز بانڈز کی قرعہ اندازی کی تاریخ کا اعلان کر دیا ہے جو رواں ماہ جمعہ 15 نومبر کو ملتان میں ہوگی۔ اس مالیت کے پرائز بانڈ کا سب سے بڑا انعام 7 لاکھ روپے ہے۔ دوسرے انعام کی مالیت 2 لاکھ جب کہ عمومی انعام کی رقم ایک ہزار روپے ہے۔ واضح رہے کہ سینٹرل ڈائریکٹوریٹ آف نیشنل سیونگز نے 60 کی دہائی سے پرائز بانڈ اسکیم متعارف کروائی اور مرکزی بینک اس کے منیجر کے طور پر فرائض انجام دیتے ہیں۔ تین ماہ کے وقفے کے ساتھ نیشنل سیونگز قرعہ اندازی منعقد کرتا ہے اور جیتنے والے خوش نصیبوں کے نمبرز کا اعلان کیا جاتا ہے۔ پرائز بانڈ سے انعامی رقم حاصل کرنے کا آسان طریقہ اس اسکیم کا مقصد فنڈز اکٹھا کرنا تھا اور عام آدمی کے لیے کسی نقصان کے بغیر فنڈز رکھنے کا یہ بہترین طریقہ ہے۔",business
251,"آئی ایم ایف کی جانب سے اہداف نظرثانی مسترد کرنیکی خبر بےبنیاد ہے، ایف بی آر",https://urdu.arynews.tv/fbr-news-imf-rejecting-target-revision-baseless/,"اسلام آباد: ایف بی آر نے آئی ایم ایف کی جانب سے اہداف نظرثانی درخواست مسترد کیے جانے کی خبروں کی سختی سے تردید کی ہے۔ تفصیلات کے مطابق فیڈرل بورڈ آف ریونیو نے وضاحت دیتے ہوئے کہا کہ آئی ایم ایف کی جانب سے اہداف نظرثانی مسترد کرنے کی خبر بےبنیاد ہے، اہداف نظرثانی سے متعلق آئی ایم ایف سے کوئی ملاقات نہیں کی گئی۔ ایف بی آر نے بتایا کہ نہ ہی اہداف میں نظرثانی کا موضوع کبھی ایجنڈے پر رہا ہے، آئی ایم ایف کے ساتھ اہداف پر نظرثانی پر بات نہیں کی گئی۔ ایف بی آر نے ویب سائٹ پر جاری پریس ریلیز میں بتایا کہ افسوس کی بات ہے الیکٹرانک میڈیا  کے کچھ چینلز نے یکسر ایک من گھڑت، بے بنیاد اور جھوٹی خبر نشر کی ہے جس میں کہا گیا ہے کہ آئی ایم ایف نے اہداف میں نظر ثانی کے لیے ایف بی آر کی درخواست مسترد کر دی ہے۔ ایف بی آر نے کہا کہ اس بات کی سختی سے تردید  کی جاتی ہے کہ اس موضوع پر آئی ایم ایف کے ساتھ کوئی ملاقات کی گئی ہے۔ یہ بات بھی ایک حقیقت ہے کہ آئی ایم ایف کے ساتھ کسی بھی اجلاس، چاہے وہ ورچوئل ہو یا دیگر، یہ موضوع ایجنڈے کا حصہ نہیں رہا ہے۔ لہذا، ایف بی آر نہ صرف اس خبر کو مسترد کرتا ہے بلکہ قومی ذرائع ابلاغ  سے درخواست کرتا ہے کہ وہ ایسی جھوٹی خبروں سے گریز کرے جو ہمارے قومی مفادات پر منفی اثر ڈال سکتی ہیں۔",business
252,سعودی عرب میں سونے کی قیمت میں استحکام,https://urdu.arynews.tv/saudi-arabia-gold-rates-today-02-november-2024/,"سعودی عرب میں ہفتہ 2 نومبر کو 24 قیراط سونے کی فی تولہ قیمت برقرار ہے، فی تولہ 3,849 سعودی ریال میں صارفین کے لیے دستیاب ہے۔ مملکت میں 10 گرام 24 قیراط سونے کی قیمت 3,303 سعودی ریال کے حساب سے بنا  کسی ردوبدول کے برقرار ہے، اس کے علاوہ ایک اونس سونے کی قمیت 10،274 سعودی ریال ہے۔ سعودی عرب سمیت دنیا بھر میں سونے کی قیمت مسلسل بدلتی رہتی ہے، صارف کو اس پوسٹ میں کچھ فرق محسوس ہوسکتا ہے کیونکہ قیمتیں 02 نومبر 2024 کو صبح کے اوقات میں اپ ڈیٹ کی گئی تھیں۔ دریں اثنا پاکستان جیمز اینڈ جیولر ایسوسی ایشن کے مطابق یک نومبر کو ملک میں سونے کی فی تولہ قیمت میں 2500 روپے کی کمی واقع ہوئی تھبی، جس کے بعد سونا 2 لاکھ 84 ہزار 700 روپے فی تولہ ہوگیا تھا۔ اسی طرح 10گرام سونےکی قیمت میں 2144 روپے کی کمی ریکارڈ کی گئی اور سونا 2 لاکھ 44 ہزار 84 کا ہوگیا تھا جبکہ چاندی کی فی تولہ قیمت 20 روپے کمی کے بعد 3430 روپے ہوگئی تھی۔ واضح رہے کہ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے، جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدے ہیں۔ پاکستان میں گذشتہ برس سونے کی قیمت کے تعین کے طریقہ کار میں تبدیلی کردی گئی تھی، جس کے تحت سونے کی قیمت انٹرنیشنل مارکیٹ ریٹ سے 20 ڈالر فی اونس زیادہ مقرر کی گئی۔",business
253,بچت اسکیموں سے منافع حاصل کرنے والوں کے لیے اہم خبر,https://urdu.arynews.tv/defence-savings-certificates-profit-from-nov-2024/,"وفاقی حکومت نے کئی دہائیوں قبل ڈیفنس سیونگ سرٹیفکٹس (ڈی ایس سی) اسکیم متعارف کروائی تھی جس کا مقصد طویل مدتی سرمایہ کاروں کو ان کی مالی ضروریات پوری کرنے میں مدد فراہم کرنا تھا۔ قومی بچت بینک یا نیشنل سیونگز دس سال تک کا میچورٹی پلان پیش کرتا ہے تاکہ سرمایہ کار اپنی بچت پر زیادہ سے زیادہ منافع حاصل کرسکیں۔ ڈی ایس سی میں کون سرمایہ کاری کر سکتا ہے؟ پاکستانی شہری اور بیرون ملک مقیم پاکستانی دونوں ہی ڈیفنس سیونگ سرٹیفکیٹس میں سرمایہ کاری کر سکتے ہیں۔ ان سرٹیفکیٹس کی میچورٹی مدت 10 سال ہے اور یہ 500 روپے، 1,000 روپے، 5,000 روپے، 10,000 روپے، 50,000 روپے، 100,000 روپے، 500,000 روپے اور 1,000،000 روپے کی مالیت میں آتے ہیں۔ نومبر 2024 میں ڈیفنس سیونگز سرٹیفکیٹس کا منافع نومبر 2024 سے ڈیفنس سیونگ سرٹیفکیٹس کے منافع کی شرح 12.51 فیصد مقرر کی گئی ہے اس سے قبل یہ شرح 13.57 فیصد تھی۔ ایک لاکھ روپے کی سرمایہ کاری پر 10 سال کی میچورٹی تک ہر سال مکمل ہونے پر منافع درج ذیل ہے۔ ٹیکس اور زکوٰۃ کی کٹوتی اسٹیٹ بینک آف پاکستان کی پالیسی کے مطابق منافع پر ٹیکس اور زکوٰۃ کٹوتی کی جاتی ہے جبکہ فائلرز کے لیے ود ہولڈنگ ٹیکس 15 فیصد جبکہ نان فیلڈرز کے لیے 30 فیصد مقرر کیا گیا ہے۔",business
254,سعودی عرب میں آج سونے کی قیمت کیا ہے؟,https://urdu.arynews.tv/gold-rates-in-saudi-arabia-01-november-2024/,"سعودی عرب میں جمعہ یکم نومبر کو فی تولہ 24 قیراط سونے کی قیمت کم ہو کر 3,849 سعودی ریال (SAR) پر آگئی۔ اسی طرح 10 گرام 24 قیراط سونا مملکت میں 3,303 SAR میں فروخت ہو رہا ہے۔ سعودی عرب سمیت دنیا بھر میں سونے کی قیمت مسلسل بدلتی رہتی ہے اور اس پوسٹ میں کچھ فرق ہو گا کیونکہ قیمتیں 01 نومبر 2024 کو صبح 10:30 بجے اپ ڈیٹ کی گئی تھیں۔ پاکستان جیمز اینڈ جیولر ایسوسی ایشن نے بتایا کہ ملک میں سونے کی فی تولہ قیمت میں 2500 روپے کی کمی ہوئی، جس کے بعد سونا 2 لاکھ 84 ہزار 700 روپے فی تولہ ہوگیا۔ اسی طرح 10گرام سونےکی قیمت میں 2144 روپے کی کمی ریکارڈ کی گئی اور سونا 2 لاکھ 44 ہزار 84 کا ہوگیا جبکہ چاندی کی فی تولہ قیمت 20 روپے کمی کے بعد 3430 روپے ہوگئی عالمی مارکیٹ میں سونا 25 ڈالرز کی کمی سے 2752 ڈالر فی اونس کی سطح پر آگیا۔ واضح رہے کہ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے، جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدے ہیں۔ پاکستان میں گذشتہ برس سونے کی قیمت کے تعین کے طریقہ کار میں تبدیلی کردی گئی تھی، جس کے تحت سونے کی قیمت انٹرنیشنل مارکیٹ ریٹ سے 20 ڈالر فی اونس زیادہ مقرر کی گئی۔",business
255,کراچی چیمبر آف کامرس اینڈ انڈسٹری کا شرح سود میں نمایاں کمی کا مطالبہ,https://urdu.arynews.tv/kcci-monetary-policy-1-november-2024/,"صدر کراچی چیمبر آف کامرس اینڈ انڈسٹری جاوید بلوانی نے ستمبر 2024 میں افراط زر میں نمایاں کمی کے ساتھ 6.9 فیصد کی سطح پر آنے پر اسٹیٹ بینک آف پاکستان کو آئندہ مانیٹری پالیسی کمیٹی میں پالیسی ریٹ میں کم از کم 300 سے 500 بیسس پوائنٹس کی کمی کا مشورہ دے دیا۔ جاوید بلوانی نے گزشتہ تین اجلاسوں میں پالیسی ریٹ کو بتدریج 22 فیصد سے کم کر کے 17.5 فیصد کرنے پر اسٹیٹ بینک کے اقدام کو سراہتے ہوئے کہا کہ ستمبر میں مسلسل دوسرے ماہ مہنگائی میں سنگل ڈیجٹ تک کمی دیکھنے میں آئی لہٰذا مرکزی بینک کو اب پالیسی ریٹ کو مزید جارحانہ انداز میں کم کرنا چاہیے۔ انہوں نے کہا کہ افراط زر اب قابو میں ہے اور اشیاء کی قیمتوں میں استحکام کے ساتھ کم از کم 300 سے 500 بیسس پوائنٹس کی پالیسی ریٹ میں کمی کاروبار پر دباؤ کو کم کرنے اور معاشی سرگرمیوں کو تیز کرنے کے لیے بہت ضروری ہے، نیز کم شرح سود بڑے پیمانے پر مینوفیکچرنگ میں ترقی کو تقویت بخشے گی جس میں حالیہ مہینوں میں مسلسل کمی دیکھی گئی ہے۔ ان کا کہنا تھا کہ اکتوبر 2021 میں جب مہنگائی کی شرح 9.2 فیصد تھی اُس وقت ملک میں پالیسی ریٹ صرف 7.25 فیصد تھا لہٰذا کراچی چیمبر کا شرح سود میں جارحانہ انداز میں کمی کا مطالبہ بالکل جائز ہے کیونکہ اب مہنگائی کی شرح اور زیادہ کم ہو چکی ہے ایسے حالات میں پالیسی ریٹ کو فوری طور پر سنگل ڈیجٹ پر لانا چاہیے۔ جاوید بلوانی نے کہا کہ پاکستان میں بڑے پیمانے پر مینوفیکچرنگ انڈیکس (ایل ایس ایم آئی) جنوری 2024 کے مقابلے میں جولائی 2024 کے دوران 19.2 فیصد کم ہوا جس سے نجی شعبے کو درپیش چیلنجز کی نشاندہی ہوتی ہے جس کی وجہ زیادہ شرح سود، قرضوں تک کم رسائی اور بہت زیادہ زرِ ضمانت کی شرائط ہیں۔ عالمی بینک کے مطابق پاکستان میں زرِ ضمانت کی مالیت قرضوں کا اوسطاً 153 فیصد سے زیادہ ہے جس نے نجی شعبے کی فنانسنگ کو مزید محدود کر دیا گیا ہے۔ انہوں نے ورلڈ بینک کے تازہ ترین دستیاب اعداد و شمار کا حوالہ دیتے ہوئے بتایا کہ پاکستان میں نجی شعبے کا قرضہ ابھرتی ہوئی مارکیٹوں میں کم ترین سطح پر آگیا ہے جو کہ 2023 تک جی ڈی پی کا صرف 12.0 فیصد تھا جبکہ بھارت کے نجی شعبے کو قرضے جی ڈی پی کا 50.1 فیصد، ترکی 50.3 فیصد اور بنگلہ دیش میں 37.6 فیصد ہے۔ سرکاری اور نجی شعبے کے قرضوں کے درمیان بڑھتا ہوا فرق تشویش کا باعث ہے کیونکہ حکومت اور پبلک سیکٹر ادارے مجموعی طور پر 79.7 فیصد قرضے جذب کررہے ہیں جس کی وجہ سے نجی شعبہ بہت پیچھے رہ گیا ہے۔ ستمبر 2024 تک مجموعی قرضوں میں نجی شعبے کا حصہ کم ہو کر محض 20.3 فیصد رہ گیا جو مارچ 2022 میں 29 فیصد تھا جب پاکستان میں پالیسی کی شرح زیادہ سازگار تھی۔ انہوں نے بنگلہ دیش کا حوالہ دیتے ہوئے مزید کہا کہ وہاں مالی سال 2024 کے دوران سرکاری شعبے نے مجموعی قرض کا صرف 22.4 فیصد حاصل کیا جس سے ان کے نجی شعبے کو پنپنے کا موقع ملا۔ صدر کراچی چیمبر آف کامرس اینڈ انڈسٹری نے کہا کہ اسٹیٹ بینک نے مہنگائی پر تو کامیابی سے قابو پالیا ہے تاہم اس کی سخت مانیٹری پالیسی غیر متوازن قرضوں کا ماحول پیدا کر رہی ہے جو طویل مدتی ترقی کے امکانات کو متاثر کر سکتی ہے، مالی خسارے کو پورا کرنے کے لیے بلند شرح سود پر ملکی قرضوں پر انحصار بھی پاکستان کے ڈومیسٹک قرضوں میں اضافے کا سبب بنا ہے، مالی سال 2024 کے دوران حد سے زیادہ پالیسی ریٹ کی وجہ ملکی قرضوں پر مارک اپ 4.8 کھرب سے بڑھ کر 7.2 کھرب تک جا پہنچا جو 50.4 فیصد کے اضافے کو ظاہر کرتا ہے۔",business
256,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",business
257,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",business
258,زارا کی لاش کے ٹکڑے کرنے کے لئے صغریٰ بی بی نے کتنے پیسے دیے؟ ملزم نوید کا  انکشاف,https://urdu.arynews.tv/daska-women-death-investigation-continue/,"ڈسکہ : سگی خالہ کے ہاتھوں بہو کے قتل کی تحقیقات میں ملزم نوید نے بتایا کہ صغریٰ بی بی نے زارا کے لاش کے ٹکڑے کرنے کے کتنے پیسے دیے۔ تفصیلات کے مطابق ڈسکہ میں سات سات ماہ کی حاملہ بہو کے قتل کی تحقیقات کا دائرہ بڑھادیا اور علاقے کی مزید سی سی ٹی وی فوٹیجز حاصل کرلیں۔ پولیس نے بتایا کہ ملزم نوید نے دوران تفتیش انکشاف کیا صغراں بی بی نے لاش کے ٹکڑے ٹھکانے لگانے کیلئے پہلے 10 ہزار اور کام کے بعد مزید پانچ ہزار روپےدیے۔ حکام کا کہنا تھا کہ لاش کے ٹکڑے کرنے کیلئے چھری اور ٹوکا دو ہزار روپے میں خریداگیا، خریداری کے بعد ساس اور سہولت کار نے گول گپے کھائے اور کولڈرنک پی۔ پولیس نے کہا کہ سہولت کار نوید کو لانے کیلئےگلی کے بجائےہمسائےکاگھراستعمال کیاگیا، گلی میں لگے سی سی ٹی وی سےبچنےکیلئےمین گیٹ میں کرنٹ کا بہانہ کیاگیا۔ حکام کا یہ بھی بتانا تھا کہ سہولت کارنوید جمعہ کی شام آیااوررات کوپلاننگ کی ،نویداورمقتولہ کی ساس نےہفتےکوٹوکا،چھری خریدااوراتوارکوقتل کیا، تمام ویڈیوزفوٹوگرامیٹک ٹیسٹ کیلئے فرانزک لیب بھجوائی جائیں گی۔ انھوں نے کہا کہ سی سی ٹی وی کےڈی وی آرقبضےمیں لے لیے ہیں ، جس سے مزیدشواہدملنےکاامکان ہے۔ یاد رہے قتل کے بعد دو سال کے بچے کی ماں سات ماہ کی حاملہ زارا کی لاش کے ٹکڑے کیے اور دھڑ سے سرا لگ کرکے چولہے پر جلا کر ناقابل شناخت بنایا تھا اور لاش کے ٹکڑے دو بوریوں میں بند کرکے نہر میں پھینک دیے۔",business
259,کراچی میں  19 نومبر سے 22 نومبر تک کون کون سے راستے بند ہوں گے؟,https://urdu.arynews.tv/traffic-plan-for-ideas-2024/,"کراچی : دفاعی نمائش آئیڈیاز 2024 کے پیش نظر شہریوں کی سہولت کے لئے راستوں کی بندش کا ٹریفک پلان جاری کردیا۔ تفصیلات کے مطابق دفاعی نمائش کے لیے ٹریفک پولیس نے ٹریفک پلان جاری کردیا ، 19 نومبر سے 22 نومبر تک ایکسپو سینٹر میں دفاعی نمائش ہونے جارہی ہے۔ ٹریفک پولیس نے بتایا کہ صبح 7 سے شام 7بجے تک ایکسپوسینٹر سے منسلک سڑکیں بند رہیں گی جبکہ حسن اسکوائر فلائی اوور سے نیشنل اسٹیڈیم سڑک بند اور اسٹیڈیم فلائی اوور سے دونوں فلائی اوورز ٹریفک کیلئے بند ہوں گے۔ ٹریفک پولیس نے کہا کہ ڈالمیا روڈ اسٹیڈیم سگنل سے دائیں جانب حسن اسکوائر جانے والا روڈ بند ہوگا اور یونیورسٹی روڈ نیپا سے آتے ہوئے ایکسپو سینٹر سے بائیں جانے والی سڑک بند ہوگی۔ پلان میں بتایا گیا کہ شارع فیصل سے ہیوی اور کمرشل گاڑیاں، واٹر ٹینکر کا کارساز روڈ پر داخلہ بند ہوگا،تمام ہیوی اور کمرشل گاڑیاں ڈرگ روڈ کا راستہ اختیار کریں۔ ٹریفک پلان کے مطابق  راشد منہاس روڈ سے اسٹیڈیم روڈ پر ہیوی اور کمرشل ٹریفک کے داخلے پر پابندی ہوگی اور ہیوی اور کمرشل گاڑیوں کو نیپا، عسکری 4 سے شارع فیصل اورنیپا چورنگی بھیجا جائے گا۔ ٹریفک پولیس  کا کہنا تھا کہ نیپا سےحسن اسکوائر تک ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل گاڑیاں نیپا، گلشن چورنگی سےسہراب گوٹھ یا ڈرگ روڈ کاراستہ اختیارکریں۔ جیل چورنگی سے حسن اسکوائر تک ہیوی اور کمرشل ٹریفک کو جانے کی اجازت نہیں ہوگی، کمرشل گاڑیاں شہید ملت روڈ یا تین ہٹی روڈ کا استعمال کریں۔ یونیورسٹی روڈ سے اسٹیڈیم روڈ پر ہیوی اورکمرشل ٹریفک کو اجازت نہیں ہوگی تو اس ٹریفک کو پی پی چورنگی ، شہید ملت روڈ کی جانب بھیجا جائے گا۔ لیاقت آباد نمبر 10سے حسن اسکوائر ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل ٹریفک لیاقت آباد نمبر 10 سے تین ہٹی کی جانب جاسکیں گے جبکہ سر شاہ سلیمان روڈ کے لئے غریب آباد سے شارع فیصل، حسن اسکوائراور نیپا کاراستہ اختیارکریں گے۔",business
260,54 سال بعد پاکستان اور بنگہ دیش کے درمیان سمندری راستے سے تجارت بحال,https://urdu.arynews.tv/pakistan-cargo-ship-docks-in-bangladesh-for-the-first-time-since-1971/,"کراچی : 54 سال کے طویل عرصے کے بعد پاکستان اور بنگہ دیش کے درمیان سمندری راستے سے تجارت بحال ہو گئی اور کراچی پورٹ سے کارگو بحری جہاز چٹا کانگ بندر گاہ پہنچ گیا۔ تفصیلات کے مطابق 1971 میں بنگلہ دیش کے قیام کے بعد دونوں ممالک کے درمیان سمندری تجارت بند ہو گئی تھی تاہم 54 سال بعد پہلی بار براہ راست سمندری تجارتی رابطہ بحال ہو گیا ہے۔ بنگلہ دیش میں پاکستان کے ہائی کمشنر سید احمد معروف نے بتایا کہ براہ راست سمندری روٹ کو دو طرفہ تعلقات کو بڑھانے میں ایک اہم پیش رفت ہے۔ کراچی چیمبر کے صدر جاوید بلوانی کا کہنا تھا کہ سمندری راستہ بحال ہونے سے پاکستان سے کارگو جہاز 10 دن میں بنگلہ دیش پہنچ گیا، پاکستان سے دبئی، سری لنکا کے بحری راستے کے ذریعے سامان 20 سے 25 دن میں بنگلہ دیش پہنچتا تھا۔ پاکستان کی بنگلہ دیش کو برآمدات مالی سال 24 میں 660.74 ملین ڈالر اور بنگلہ دیش سے پاکستان کی درآمدات 56.55 ملین ڈالر رہیں۔ پاکستان سے بنگلہ دیش کو بنے ہوئے سوتی کپڑے، سوتی دھاگے، پھل، کیمیکل، سیمنٹ، چمڑا برآمد کیا جاتا ہے جبکہ بنگلہ دیش سے پاکستان میں جوٹ، ادویات، اور کاغذ بورڈ، چائے، تمباکو، پلاسٹک درآمد کیا جاتا ہے۔ براہ راست تجارت نہ ہونے سے اشیا کی قیمت میں کئی گناہ اضافہ ہوجاتا تھا، اب براہ راست تجارت سے کرایوں میں کمی کے ساتھ دونوں ممالک کے درمیان تجارت میں بھی اضافہ ہوگا۔ ہائی کمشنر سید احمد معروف نے براہ راست جہاز رانی کے راستے کو پاکستان اور بنگلہ دیش کے درمیان دو طرفہ تجارتی اور کاروباری تعلقات کو بڑھانے کے ساتھ ساتھ پورے خطے میں مزید مربوط اور تجارتی نیٹ ورک کو فروغ دینے میں ایک اہم پیش رفت قرار دیا۔ انہوں نے کہا کہ یہ اقدام نہ صرف موجودہ تجارتی بہاؤ کو تیز کرے گا بلکہ آل ٹریڈرز سے لے کر بڑے برآمد کنندگان تک دونوں اطراف کے کاروبار کے لیے نئے مواقع کو فروغ دے گا۔",business
261,"پی ایس او کا مالی بحران برقرار، مجموعی واجبات 800 ارب ہوگئے",https://urdu.arynews.tv/pso-financial-crisis/,"اسلام آباد: پی ایس او کا مالی بحران برقرار ہے اور اس کے مجموعی واجبات 800 ارب روپے ہوگئے ہیں۔ اے آر وائی نیوز کے مطابق گردشی قرضوں کا بحران پی ایس او کے منافع کو نمایاں طور پر متاثر کررہا ہے، سب سے زیادہ درآمدی ایل این جی کے واجبات سوئی ناردرن گیس پر ہیں۔ ذرائع کا کہنا ہے کہ پی ایس او کے حبکو پر بھی 14 ارب 80 کروڑ روپے کے واجبات ہیں، درآمدی ایل این جی کے واجبات 515 ارب روپے ہوگئے ہیں۔ پی ایس او ذرائع کا کہنا ہے کہ سوئی ناردرن گیس کمپنی نے 515 ارب 28 کروڑ روپے ادا کرنے ہیں، توانائی سیکٹر نے پی ایس او کو 189 ارب روپے ادا کرنے ہیں۔ پی آئی اے نے پی ایس او کو 29 ارب 25 کروڑ روپے ادا کرنے ہیں، ایکسچینج ریٹ کے فرق کی مد میں واجبات 57 ارب 31 کروڑ ہوچکے ہیں۔ پی ایس او ذرائع کا کہنا ہے کہ مقامی ریفائنریز، درآمدی پیٹرولیم مصنوعات کی مد میں ادائیگی بھی کی جانی ہیں، پی ایس او نے متعلقہ وزارتوں سے 50 ارب واجبات کی رقم مانگ لی ہے۔",business
262,"ملک میں سونے کی قیمت میں اچانک بڑی کمی، فی تولہ کتنے کا ہوگیا",https://urdu.arynews.tv/gold-rate-in-pakistan-today-1-nov-2024/,"کراچی : پاکستان میں سونے کی قیمت بلند ترین سطح پر پہنچنے کے بعد اچانک نیچے آگئی، آج فی تولہ قیمت میں بڑی کمی ہوئی۔ تفصیلات کے مطابق عالمی اور مقامی منڈیوں میں سونے کی قیمتوں میں اضافے کے بعد اچانک کمی ریکارڈ کی گئی، گذشتہ دونوں سونا بلند ترین سطح پر پہنچ گیا تھا۔ پاکستان جیمز اینڈ جیولر ایسوسی ایشن نے بتایا کہ ملک میں سونے کی فی تولہ قیمت میں 2500 روپے کی کمی ہوئی، جس کے بعد سونا 2 لاکھ 84 ہزار 700 روپے فی تولہ ہوگیا۔ اسی طرح 10گرام سونےکی قیمت میں 2144 روپے کی کمی ریکارڈ کی گئی اور سونا 2 لاکھ 44 ہزار 84 کا ہوگیا جبکہ چاندی کی فی تولہ قیمت 20 روپے کمی کے بعد 3430 روپے ہوگئی عالمی مارکیٹ میں سونا 25 ڈالرز کی کمی سے 2752 ڈالر فی اونس کی سطح پر آگیا۔ واضح رہے کہ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے، جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدے ہیں۔ پاکستان میں گذشتہ برس سونے کی قیمت کے تعین کے طریقہ کار میں تبدیلی کردی گئی تھی، جس کے تحت سونے کی قیمت انٹرنیشنل مارکیٹ ریٹ سے 20 ڈالر فی اونس زیادہ مقرر کی گئی۔ پاکستان میں آج ڈالر اور دیگر کرنسیوں کی قیمت",business
263,انکم ٹیکس گوشوارے جمع کرانے والے ہوجائیں ہوشیار! ایف بی آر نے اہم فیصلہ کرلیا,https://urdu.arynews.tv/fbr-decided-to-investigate-tax-returns/,"لاہور : فیڈرل بورڈ آف ریونیو (ایف بی آر) نے ٹیکس گوشوارے جمع کرانے والوں کے حوالے سے اہم فیصلہ کرلیا۔ تفصیلات کے مطابق فیڈرل بورڈ آف ریونیو (ایف بی آر) نے ٹیکس گوشواروں کی چھان بین کا فیصلہ کرلیا۔ ذرائع نے بتایا کہ ایسے افراد کے گوشواروں کی چھان بین ہوگی جن کی آمدن و اخراجات کا ڈیٹا میچنگ نہیں، ایسے ٹیکس گزاروں کی جانب سے صفرٹیکس دیا گیا۔ ذرائع ایف بی آر کا کہنا تھا کہ فہرست میں شامل بیشتر افرادجائیداد ،گاڑیوں اور شاہانہ رہن سہن کے مالک ہیں۔ خیال رہے انکم ٹیکس گوشوارے جمع کرانے کا وقت ختم ہوگیا ہے ، ایف بی آر نے اکتیس اکتوبر رات بارہ بجے تک گوشوارے جمع کرانے کا وقت دیا تھا۔ ایف بی آر حکام نے بتایا پچاس لاکھ دس ہزار سے زائد گوشوارے جمع ہوچکے اور سوا ارب سےزائد کی رقم جمع ہوئی۔ گوشوارے جمع نہ کرانے والوں کو نان فائلر یا لیٹ فائلرقراردیا جائے گا جبکہ ان کے گاڑی اور پراپرٹی خریدنے پر دگنا ٹیکس لگے گا۔ گوشوارے جمع نہ کرانے والوں کے بیرون ملک جانےپرپابندی ہوگی ساتھ ہی موبائل فون سم بلاک،بجلی اور گیس کنکشن منقطع کئے جائیں گے ۔ ایف بی آر کو اکتوبرمیں ٹیکس ریونیومیں تقریباً سو ارب کے شارٹ فال کا سامنا ہے ، ذرائع کا کہنا ہے اکتوبر میں آٹھ سو اسی ارب روپے ٹیکس جمع کیا گیا جبکہ ہدف نو سو اسی ارب روپےمقررتھا، جس کے بعد رواں مالی سال ٹیکس شارٹ فال ایک سو اکیانوےارب روپے تک پہنچ جائے گا۔",business
264,ایف بی آر کا 32 ارب کے سیلز ٹیکس ریفنڈ کرنے کا فیصلہ,https://urdu.arynews.tv/fbrs-decision-refund-sales-tax-32-billion/,"اسلام آباد: فیڈرل بورڈ آف ریونیو نے کہا ہے کہ ایکسپورٹرز کو یکم نومبر کو تقریباً 32 ارب کے سیلز ٹیکس ریفنڈ جاری کیے جائیں گے۔ تفصیلات کے مطابق ایف بی آر کا کہنا ہے کہ یکم نومبر کو سیلز ٹیکس ریفنڈ کا عمل ہوگا، ایکسپورٹرز کو تقریباً 32 ارب ریفنڈ ہونگے، ریفنڈ سیلز ٹیکس کے ان ریفنڈ پیمنٹ آرڈرز پر جاری کیے جائیں گے، ریفنڈ کےلیے 30 ستمبر تک فاسٹر سسٹم میں پراسس کیا جاچکا ہے۔ اس سے قبل چیئرمین ایف بی آر کی ہدایت پر ایڈوانس اسٹاک رجسٹر سسٹم لانچ کردیا گیا ہے، نئے سسٹم سے شفافیت، انکم ٹیکس اور سیلزٹیکس قوانین پر عملدرآمد کو یقینی بنایا جاسکے گا۔ ایف بی آر کے مطابق ٹیکس ایڈمنسٹریشن میں بہتری اور محصولات  میں اضافے کیلئے نیا سسٹم متعارف کرایا گیا۔ جدید ڈیجیٹل انفرااسٹرکچر سے ایف بی آر افسران کو رجسٹرڈ افراد کے ڈیٹا تک رسائی ہو گی۔ انفارمیشن سینٹر 2.0 میں جدید مینجمنٹ انفارمیشن، رپورٹنگ سسٹم کے طور پر کام کرے گا، ٹیکس افسران تفصیلی ڈیٹا کا درست تخمینہ لگا کر ٹیکس چوری کو کم کر سکیں گے۔ نئے سسٹم سے  ٹیکس کے معاملات کی جامع نگرانی کی صلاحیت میں اضافہ ہوگا۔ اسٹاک رجسٹر سسٹم کی بدولت قوانین پر عملدرآمد، کمپلائنس رپورٹس میں آسانی ہو گی، نئے سسٹم سے ڈیٹا کی تیزترین دستیابی ممکن ہو سکے گی۔ ایف بی آر کا کہنا ہے کہ یہ اقدام محصولات جمع کرنے کی کوششوں میں اہم پیشرفت کی حیثیت رکھتا ہے مرکزی، شفاف ڈیٹا ایکو سسٹم کے ذریعے ٹیکس قوانین کی پیروی یقینی بنائی جاسکے گی۔",business
265,حکومت نے پیٹرول کی قیمت میں‌ اضافہ کردیا,https://urdu.arynews.tv/petrol-price-increase-in-pakistan-2/,"حکومت کی جانب سے پیٹرولیم مصنوعات کی قیمتوں میں اضافہ کردیا گیا ہے۔ اے آر وائی نیوز کے مطابق حکومت کی جانب سے پیٹرول کی قیمت میں ایک روپے 35 پیسے فی لیٹر کا اضافہ کیا گیا ہے جبکہ ہائی اسپیڈ ڈیزل کی قیمت میں 3 روپے 85 پیسے فی لیٹر بڑھائی گئی ہے۔ اضافے کے بعد پیٹرول کی نئی قیمت 248 روپے 38 پیسے فی لیٹر ہوگئی ہے جبکہ ہائی اسپیڈ ڈیزل کی نئی قیمت 255 روپے 14 پیسے فی لیٹر مقرر ہوگئی۔ لائٹ ڈیزل کی قیمت 2 روپے 61 پیسے فی لیٹر کم کی گئی ہے، لائٹ ڈیزل کی نئی قیمت 147 روپے 51 پیسے فی لیٹر ہوگی۔ مٹی کا تیل ایک روپے 48 پیسے فی لیٹر سستا کیا گیا ہے جس کے بعد مٹی کے تیل کی نئی قیمت 161 روپے 54 پیسے فی لیٹر ہوگی۔ پیٹرول مصنوعات کی نئی قیمتوں کا اطلاق رات 12 بجے سے ہوگا۔ واضح رہے کہ حکومت کی جانب سے ہر 15 روز میں پیٹرولیم مصنوعات کی قیمتوں میں ردوبدل کیا جاتا ہے، یہ قیمتیں 15 نومبر 2024 تک نافذ العمل ہوں گی۔",business
266,’’پی آئی اے کی نجکاری نہ ہوئی تو ایک سال میں مزید 100 ارب کا خسارہ ہوگا‘‘,https://urdu.arynews.tv/pia-if-not-privatized-100-billion-loss-one-year/,"عوام پاکستان پارٹی کے جنرل سیکریٹری مفتاح اسماعیل نے کہا ہے کہ پی آئی اے کی نجکاری نہ ہوئی تو ایک سال میں مزید 100 ارب کا خسارہ ہوگا۔ اے آر وائی سے گفتگو کرتے ہوئے ملک کے سابق وزیر خزانہ مفتاح اسماعیل نے کہا کہ پاکستان انٹرنیشنل ایئرلائن کی نجکاری میں حکومت کو بڑی کامیابی نہیں ملی، پی آئی اے کی نجکاری نہ ہوئی تو 100 ارب روپے کے خسارے کا کون ذمہ دار ہوگا۔ انھوں نے کہا کہ حکومت کوپی آئی اے کی ریفرنس پرائس کوحقیقت سےقریب رکھناچاہیے، پی آئی اے کی نجکاری نہ ہوئی تو 400 دنوں کی محنت ضائع ہوجائے گی۔ مفتاح اسماعیل نے کہا کہ نگراں حکومت نے پی آئی اے کی نجکاری کے لیے بہت محنت کی تھی، قوم پی آئی اے کی نجکاری میں ایک دن کی تاخیر کی متحمل نہیں ہوسکتی۔ خیال رہے کہ آج قومی ایئر لائن کی نجکاری کیلیے وفاقی حکومت کو 85 ارب کی جگہ صرف ایک بڈر کی طرف سے 10 ارب روپے کی بولی موصول ہوئی ہے۔ حکومت نے پی آئی اے کی نجکاری کیلیے کم از کم قیمت 85 ارب روپے مقرر کی تھی جبکہ بولی کیلیے 6 گروپوں میں سے صرف بلیو ورلڈ کنسورشیم نے کاغذات جمع کروائے۔ حکومت نے مزید 30 منٹ کی مہلت بھی دی لیکن بلیو ورلڈ کنسورشیم نے بولی کیلیے 10 ارب روپے سے زیادہ کا ریٹ نہیں دیا۔",business
267,ایف بی آر نے محصولات میں اضافے کیلیے اہم اقدام اٹھا لیا,https://urdu.arynews.tv/fbr-launches-advance-stock-register-system/,"چیئرمین فیڈرل بورڈ آف ریونیو (ایف بی آر) کی ہدایت اور ادارے کی ڈیجیٹائزیشن کی کوششوں کے تسلسل میں ٹیکس ایڈمنسٹریشن کو بہتر بنانے اور محصولات میں اضافہ کرنے کے لئے ایف بی آر نے انفارمیشن سنٹر 2.0 پلیٹ فارم سے ایڈوانس اسٹاک رجسٹر سسٹم لانچ کر دیا ہے۔ یہ جدید ڈیجیٹل انفراسٹریکچر ٹیکس افسران کو رئیل ٹائم میں رجسٹرڈ افراد کے ڈیٹا تک مکمل رسائی فراہم کرتا ہے جس سے شفافیت بڑھے گی اور انکم ٹیکس اور سیلز ٹیکس قوانین پر عمل درآمد کو یقینی بنایا جا سکے گا۔ انفارمیشن سنٹر 2.0 میں دستیاب اسٹاک رجسٹر ایک جدید مینجمنٹ انفارمیشن اور رپورٹنگ سسٹم کے طور پر کام کرے گا جس سے ٹیکس افسران آسانی سے تفصیلی اسٹاک ڈیٹا حاصل کر سکیں گے تاکہ ٹیکس کا درست تخمینہ لگا کر ٹیکس چوری کے خطرات کو کم کیا جا سکے۔ اس سسٹم کے تحت ٹیکس دہندگان کی پروفائلز کو یکجا کردیا گیا ہے جس میں انکم ٹیکس اور سیلز ٹیکس کے جمع کرائے گئے گوشواروں کی تاریخ، خلاصے اور مجاز نمائندوں کی پروفائلز بھی شامل ہوں گے۔ اس مربوط رسائی سے ٹیکس اور ڈیکلیریشن کا موازنہ ہو سکے گا جس سے جامع نگرانی کی صلاحیت میں اضافہ ہوگا۔ اس سسٹم سے اسٹاک کی نقل وحمل مثلاً مقدار، قیمتیں اور لین دین کی تاریخیں تفصیلی طور پر ریکارڈ کرنے میں مدد ملے گی جس سے ٹیکس افسران کو قوانین پر عمل درآمد کرانے اور درست اسٹاک اور کمپلائنس رپورٹس مرتب کرنے میں آسانی ہوگی۔ انفارمیشن سنٹر 2.0 پورٹل سے ایف بی آر کی صلاحیت میں اضافہ ہوگا جس سے قومی معیشت کو تقویت ملے گی۔ یہ پلیٹ فارم مختلف ڈیٹا سٹریمز کو یکجا کرے گا جن میں سیلز ٹیکس کے ضمیمہ جات، کسٹمز کی درآمدات کی تفصیلات، ٹیکس دہندگان کی بطور ودہولڈیز اور ود ہولڈنگ ایجنٹس رپورٹس شامل ہوں گی۔ جس سے ٹیکس کی نگرانی کے لئے ایک موثر اور جامع فریم ورک قائم ہو گا۔ اس سسٹم تک رسائی IRIS پر صرف ایف بی آر کی فیلڈ فارمیشنز کے ٹیکس ا فسران کو دستیاب ہو گی۔ اس سسٹم میں جدید فلٹر اور سرچ فنکشنیلٹیز شامل ہیں جن کے ذریعے درست تخمینہ اور کمپلائنس میں مدد دینے کے لئے ڈیٹا کی تیز ترین دستیابی ممکن ہو سکے گی۔ ایف بی آر کو جدید ترین بنانے کے عزم سے ہم آہنگ یہ اقدام محصولات جمع کرنے کی کوششوں میں ایک اہم پیش رفت کی حیثیت رکھتا ہے جس سے ریونیو جنریشن میں اضافہ اور پائیدار اقتصادی ترقی کے مابین توازن قائم ہو سکے گا۔ اس سے موثر رپورٹنگ کو فروغ ملے گا، ٹیکس چوری میں کمی واقع ہوگی اور کاروباری لینڈسکیپ میں فنانشل مینجمنٹ مضبوط ہوگی جس سے ایک مرکزی اور شفاف ڈیٹا ایکو سسٹم کے ذریعے ٹیکس قوانین کی پیروی یقینی بنائی جا سکے گی۔",business
268,سعودی عرب میں سونے کی قیمت میں اضافہ,https://urdu.arynews.tv/gold-rates-in-saudi-arabia-today-31-october-2024/,"عالمی مارکیٹ میں سونے کی قیمت میں کمی کے باوجود سعودی عرب میں اضافہ ہوگیا۔ سعودی عرب میں 24 قیراط سونے کی فی تولہ قیمت بڑھ کر 3 ہزار 883 سعودی ریال ہوگئی جبکہ دس گرام سونے کا بھاؤ 3 ہزار 333 ریال رہا۔ مملکت میں فی اونس سونے کی قیمت 10 ہزار 336 ریال ہے۔ سعودی عرب سمیت دنیا بھر میں سونے کی قیمت مسلسل بدلتی رہتی ہے اور اس پوسٹ میں کچھ فرق ہوگا کیونکہ قیمتیں آج صبح 10 بجکر 9 منٹ کی ہیں۔ دوسری جانب پاکستان میں فی تولہ سونے کی قیمت 700 روپے کمی کے بعد 2 لاکھ 87 ہزار 200 روپے ہوگئی۔ اسی طرح 10 گرام سونے کی قیمت 600 روپے کمی سے 2 لاکھ 46 ہزار 228 روپے رہی۔ Currency Rates in Pakistan Today- پاکستان میں آج ڈالر کی قیمت عالمی مارکیٹ میں سونے کی قیمت میں کمی کا رجحان رہا، سونا 7 ڈالر کم ہوکر 2777 ڈالر فی اونس ہے۔ واضح رہے کہ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے، جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدتے ہیں۔ پاکستان میں گزشتہ برس سونے کی قیمت کے تعین کے طریقہ کار میں تبدیلی کردی گئی تھی، جس کے تحت سونے کی قیمت انٹرنیشنل مارکیٹ ریٹ سے 20 ڈالر فی اونس زیادہ مقرر کی گئی۔",business
269,ایک ہفتے میں اسٹیٹ بینک کے ذخائر میں کروڑوں ڈالرز کا اضافہ,https://urdu.arynews.tv/state-bank-reserves-millions-dollars-increase-one-week/,"کراچی: اسٹیٹ بینک آف پاکستان نے جاری بیان میں بتایا ہے کہ ایک ہفتے کے دوران اسٹیٹ بینک کے ذخائر میں 11 کروڑ ڈالرز سے زائد کا اضافہ ہوا ہے۔ زرمبادلہ کے ذخائر کے حوالے سے اسٹیٹ بینک  نے جو تفصیلات جاری کی ہیں اس کے مطابق  ایک ہفتے میں پاکستان کے مرکزی بینک کے ذخائر میں 11 کروڑ 60 لاکھ ڈالرز کا اضافہ ہوگیا ہے۔ اسٹیٹ بینک کے ذخائر بڑھ کر 11 ارب 15 کروڑ ڈالرز پر پہنچ گئے ہیں،  اسٹیٹ بینک کے پاس 2 ماہ کے درآمدی بل کے برابر ذخائر ہوگئے۔ کمرشل بینکوں کے ذخائر میں کمی دیکھنے میں آئی ہے جو 8.38 کروڑ ڈالرز کم ہوئے، جس کے بعد کمرشل بینکوں کے ذخائر 4.89 ارب ڈالرز رہ گئے۔ اسٹیٹ بینک نے بتایا کہ ملکی مجموعی زرمبادلے میں 25 اکتوبر کو ختم ہونے والے ہفتے میں 3.19 کروڑ ڈالرز کا اضافہ ہوا، ملکی زرمبادلہ کے ذخائر بڑھ کر 16.04 ارب ڈالرز ہوگئے ہیں۔ کچھ عرصہ پہلے اپنے ایک بیان میں گورنر اسٹیٹ بینک کا کہنا تھا کہ عالمی معیشت دن بہ دن تبدیل ہوتی جا رہی ہے اور بینکنگ سیکٹر میں بھی تبدیلیاں ہو رہی ہیں۔ ان کا کہنا تھا کہ پاکستان کا بینکنگ سیکٹر بہتری کی جانب گامزن ہے، ایس ایم ای فنانسنگ کی جانب ہماری خاص توجہ ہے اور اگلے سال تک کئی بینکس ڈیجیٹل بینکنگ شروع کر دیں گے۔",business
270,ملک بھر میں آج چاندی کا ریٹ کیا رہا؟,https://urdu.arynews.tv/silver-rate-today-pakistan-31-oct-2024/,"پاکستان میں چاندی کی قیمت بین الاقوامی مارکیٹ میں چاندی کی مانگ و رسد، ڈالر کی قیمت، مہنگائی، عوامی مانگ اور سرکاری پالیسیوں جیسے مختلف عوامل پر منحصر ہوتی ہے۔ ساڑھے باون تولہ چاندی کی قیمت کا تعین اس لیے اہم ہے کہ تاریخی طور پر یہ ایک معیاری وزن سمجھا جاتا ہے اور زیادہ تر چاندی کے زیورات اسی وزن اور مخصوص معیار کے تحت تیار کیے جاتے ہیں، پاکستان کے مختلف شہروں میں چاندی کی قیمت میں تھوڑا سا اتار چڑھاؤ پایا جاسکتا ہے۔ ملک میں مقامی کرنسی کے حساب سے روزانہ چاندی کی قیمت اپ ڈیٹ ہوتی ہے، فی گرام چاندی، دس گرام چاندی اور فی تولہ چاندی کی قیمت آج ملک میں کیا رہی اس حوالے سے ذیل میں قیمتوں کی تفصیلات بتائی گئی ہی۔ کراچی، لاہور اور اسلام آباد میں 10 گرامی چاندی کی قیمت 3,030 روپے رہی جبکہ ان شہروں میں ایک تولہ چاندی کی قیمت 3,531 روپے ریکارڈ کی گئی۔ اسی طرح راولپنڈی، پشاور اور کوئٹہ میں بھی چاندی کے نرخ یکساں رہے، ان شہروں میں 10 گرامی چاندی کی قیمت 3,030 روپے رہی جبکہ ایک تولہ چاندی کی قیمت 3,531 روپے رہی۔ پاکستان میں چاندی کو صرف زیورات کے طور پر ہی نہیں بلکہ ایک محفوظ سرمایہ کاری کے طور پر بھی دیکھا جاتا ہے۔ یہاں چاندی کی سرمایہ کاری کے بارے میں کچھ اہم باتیں جاننا ضروری ہے: مہنگائی کے خلاف ایک ہیج:چاندی کو اکثر مہنگائی کے خلاف ایک ہیج سمجھا جاتا ہے۔ جب مہنگائی بڑھتی ہے تو چاندی کی قیمت میں بھی اضافہ ہونے کا امکان ہوتا ہے۔ طویل مدتی سرمایہ کاری:چاندی میں سرمایہ کاری کو طویل مدتی سرمایہ کاری کے طور پر دیکھا جاتا ہے۔ اس کی قیمت میں مختصر مدت میں اتار چڑھاؤ آ سکتا ہے لیکن طویل مدت میں یہ ایک اچھی سرمایہ کاری ثابت ہو سکتی ہے۔ سونا کے مقابلے میں کم خطرناک:سونا کے مقابلے میں چاندی کو کم خطرناک سرمایہ کاری سمجھا جاتا ہے۔ اگرچہ سونا بھی ایک محفوظ سرمایہ کاری ہے لیکن چاندی کی قیمت میں اتار چڑھاؤ کم ہوتا ہے۔ سرمایہ کاری کے طریقے:آپ چاندی کی سرمایہ کاری مختلف طریقوں سے کر سکتے ہیں، جیسے کہ آپ چاندی کے سکے خرید کر انہیں محفوظ کر سکتے ہیں، یا بھاری زیورات بنا کر بھی اسے محفوظ کیا جاسکتا ہے۔",business
271,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",business
272,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",business
273,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",business
274,زارا کی لاش کے ٹکڑے کرنے کے لئے صغریٰ بی بی نے کتنے پیسے دیے؟ ملزم نوید کا  انکشاف,https://urdu.arynews.tv/daska-women-death-investigation-continue/,"ڈسکہ : سگی خالہ کے ہاتھوں بہو کے قتل کی تحقیقات میں ملزم نوید نے بتایا کہ صغریٰ بی بی نے زارا کے لاش کے ٹکڑے کرنے کے کتنے پیسے دیے۔ تفصیلات کے مطابق ڈسکہ میں سات سات ماہ کی حاملہ بہو کے قتل کی تحقیقات کا دائرہ بڑھادیا اور علاقے کی مزید سی سی ٹی وی فوٹیجز حاصل کرلیں۔ پولیس نے بتایا کہ ملزم نوید نے دوران تفتیش انکشاف کیا صغراں بی بی نے لاش کے ٹکڑے ٹھکانے لگانے کیلئے پہلے 10 ہزار اور کام کے بعد مزید پانچ ہزار روپےدیے۔ حکام کا کہنا تھا کہ لاش کے ٹکڑے کرنے کیلئے چھری اور ٹوکا دو ہزار روپے میں خریداگیا، خریداری کے بعد ساس اور سہولت کار نے گول گپے کھائے اور کولڈرنک پی۔ پولیس نے کہا کہ سہولت کار نوید کو لانے کیلئےگلی کے بجائےہمسائےکاگھراستعمال کیاگیا، گلی میں لگے سی سی ٹی وی سےبچنےکیلئےمین گیٹ میں کرنٹ کا بہانہ کیاگیا۔ حکام کا یہ بھی بتانا تھا کہ سہولت کارنوید جمعہ کی شام آیااوررات کوپلاننگ کی ،نویداورمقتولہ کی ساس نےہفتےکوٹوکا،چھری خریدااوراتوارکوقتل کیا، تمام ویڈیوزفوٹوگرامیٹک ٹیسٹ کیلئے فرانزک لیب بھجوائی جائیں گی۔ انھوں نے کہا کہ سی سی ٹی وی کےڈی وی آرقبضےمیں لے لیے ہیں ، جس سے مزیدشواہدملنےکاامکان ہے۔ یاد رہے قتل کے بعد دو سال کے بچے کی ماں سات ماہ کی حاملہ زارا کی لاش کے ٹکڑے کیے اور دھڑ سے سرا لگ کرکے چولہے پر جلا کر ناقابل شناخت بنایا تھا اور لاش کے ٹکڑے دو بوریوں میں بند کرکے نہر میں پھینک دیے۔",business
275,54 سال بعد پاکستان اور بنگہ دیش کے درمیان سمندری راستے سے تجارت بحال,https://urdu.arynews.tv/pakistan-cargo-ship-docks-in-bangladesh-for-the-first-time-since-1971/,"کراچی : 54 سال کے طویل عرصے کے بعد پاکستان اور بنگہ دیش کے درمیان سمندری راستے سے تجارت بحال ہو گئی اور کراچی پورٹ سے کارگو بحری جہاز چٹا کانگ بندر گاہ پہنچ گیا۔ تفصیلات کے مطابق 1971 میں بنگلہ دیش کے قیام کے بعد دونوں ممالک کے درمیان سمندری تجارت بند ہو گئی تھی تاہم 54 سال بعد پہلی بار براہ راست سمندری تجارتی رابطہ بحال ہو گیا ہے۔ بنگلہ دیش میں پاکستان کے ہائی کمشنر سید احمد معروف نے بتایا کہ براہ راست سمندری روٹ کو دو طرفہ تعلقات کو بڑھانے میں ایک اہم پیش رفت ہے۔ کراچی چیمبر کے صدر جاوید بلوانی کا کہنا تھا کہ سمندری راستہ بحال ہونے سے پاکستان سے کارگو جہاز 10 دن میں بنگلہ دیش پہنچ گیا، پاکستان سے دبئی، سری لنکا کے بحری راستے کے ذریعے سامان 20 سے 25 دن میں بنگلہ دیش پہنچتا تھا۔ پاکستان کی بنگلہ دیش کو برآمدات مالی سال 24 میں 660.74 ملین ڈالر اور بنگلہ دیش سے پاکستان کی درآمدات 56.55 ملین ڈالر رہیں۔ پاکستان سے بنگلہ دیش کو بنے ہوئے سوتی کپڑے، سوتی دھاگے، پھل، کیمیکل، سیمنٹ، چمڑا برآمد کیا جاتا ہے جبکہ بنگلہ دیش سے پاکستان میں جوٹ، ادویات، اور کاغذ بورڈ، چائے، تمباکو، پلاسٹک درآمد کیا جاتا ہے۔ براہ راست تجارت نہ ہونے سے اشیا کی قیمت میں کئی گناہ اضافہ ہوجاتا تھا، اب براہ راست تجارت سے کرایوں میں کمی کے ساتھ دونوں ممالک کے درمیان تجارت میں بھی اضافہ ہوگا۔ ہائی کمشنر سید احمد معروف نے براہ راست جہاز رانی کے راستے کو پاکستان اور بنگلہ دیش کے درمیان دو طرفہ تجارتی اور کاروباری تعلقات کو بڑھانے کے ساتھ ساتھ پورے خطے میں مزید مربوط اور تجارتی نیٹ ورک کو فروغ دینے میں ایک اہم پیش رفت قرار دیا۔ انہوں نے کہا کہ یہ اقدام نہ صرف موجودہ تجارتی بہاؤ کو تیز کرے گا بلکہ آل ٹریڈرز سے لے کر بڑے برآمد کنندگان تک دونوں اطراف کے کاروبار کے لیے نئے مواقع کو فروغ دے گا۔",business
276,نومبر کیلیے ایل پی جی کی قیمت میں اضافے کا اعلان,https://urdu.arynews.tv/new-lpg-price-for-november-2024/,"اسلام آباد: آئل اینڈ گیس ریگولیٹری اتھارٹی (اوگرا) نے ماہ نومبر کیلیے ایل پی جی کی قیمت میں اضافے کا اعلان کر دیا۔ اوگرا کی جانب سے جاری نوٹیفکیشن کے مطابق ایل پی جی کا گھریلو سلنڈر 34 روپے 9 پیسے مہنگا ہو کر 254 روپے 19 پیسے فی کلو ہوگیا، اس کی نئی قیمت 2999 روپے 47 پیسے مقرر کی گئی۔ یاد رہے کہ اکتوبر کیلیے گھریلو سلنڈر کی قیمت میں 86 روپے 28 پیسے کا اضافہ اس کی نئی قیمت 2965 روپے 38 پیسے مقرر کی گئی تھی۔ جبکہ ستمبر میں فی کلو قیمت میں 7 روپے اضافہ کر کے اس کی نئی قیمت 244 روپے مقرر کی گئی تھی۔",business
277,ملک میں سونے کی قیمت آج کیا رہی؟ ڈالر مزید مہنگا ہوگیا,https://urdu.arynews.tv/gold-and-dollar-rates-in-pakistan-31-october-2024/,"کراچی: ملک بھر میں سونے کی قیمت میں معمولی کمی کا رجحان رہا جبکہ انٹر بینک میں ڈالر مزید مہنگا ہوگیا۔ آل پاکستان جیمز اینڈ جیولرز ایسوسی ایشن کے مطابق ملک بھرمیں فی تولہ سونے کی قیمت 700 روپے کمی کے بعد 2 لاکھ 87 ہزار 200 روپے ہوگئی۔ اسی طرح 10 گرام سونے کی قیمت 600 روپے کمی سے 2 لاکھ 46 ہزار 228 روپے رہی۔ عالمی مارکیٹ میں سونے کی قیمت میں کمی کا رجحان رہا، سونا 7 ڈالر کم ہوکر 2777 ڈالر فی اونس ہے۔ واضح رہے کہ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے، جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدتے ہیں۔ پاکستان میں گزشتہ برس سونے کی قیمت کے تعین کے طریقہ کار میں تبدیلی کردی گئی تھی، جس کے تحت سونے کی قیمت انٹرنیشنل مارکیٹ ریٹ سے 20 ڈالر فی اونس زیادہ مقرر کی گئی۔ Currency Rates in Pakistan Today- پاکستان میں آج ڈالر کی قیمت ڈالر مزید مہنگا ہوگیا انٹربینک میں آج ڈالر کی قدر میں 6 پیسے کا اضافہ ہوا ہے جس کے بعد ڈالر 277 روپے 85 پیسے پر بند ہوا، گزشتہ روز انٹربینک میں ڈالر 277 روپے 79 پیسے کا رہا تھا۔ دوسری جانب اوپن مارکیٹ میں ڈالر 6 پیسے اضافے سے 278 روپے 78 پیسے رہا، اوپن مارکیٹ میں اکتوبر میں ڈالر ایک روپیہ 16 پیسے سستا ہوا ہے جبکہ انٹربینک میں رواں ماہ ڈالر 14 پیسے مہنگا ہوا ہے۔",business
278,ایف بی آر میں ٹیکس کیلیے نیا نظام متعارف,https://urdu.arynews.tv/new-tax-system-introduced-in-fbr/,"چیئرمین ایف بی آر کی ہدایت پر ایڈوانس اسٹاک رجسٹر سسٹم لانچ کر دیا گیا۔ ایف بی آر کے مطابق ٹیکس ایڈمنسٹریشن میں بہتری اور محصولات  میں اضافے کیلئے نیا سسٹم متعارف کرایا گیا۔ جدیدڈیجیٹل انفرا سٹرکچر سے ایف بی آر افسران کو رجسٹرڈ افراد کے ڈیٹا تک رسائی ہو گی۔ نئےسسٹم سے شفافیت، انکم ٹیکس اور سیلز ٹیکس قوانین پر عملدرآمد کو یقینی بنایا جا سکےگا۔ انفارمیشن سینٹر 2.0 میں جدید مینجمنٹ انفارمیشن، رپورٹنگ سسٹم کے طور پر کام کرے گا۔ ٹیکس افسران تفصیلی ڈیٹا کا درست تخمینہ لگا کر ٹیکس چوری کو کم کر سکیں گے۔ نئے سسٹم سے  ٹیکس کے معاملات کی جامع نگرانی کی صلاحیت میں اضافہ ہوگا۔ اسٹاک رجسٹر سسٹم کی بدولت قوانین پر عملدرآمد،کمپلائنس رپورٹس میں آسانی ہو گی۔ نئے سسٹم سے ڈیٹا کی تیزترین دستیابی ممکن ہو سکے گی۔ ایف بی آر کا کہن اہے کہ یہ اقدام محصولات جمع کرنے کی کوششوں میں اہم پیشرفت کی حیثیت رکھتا ہے مرکزی، شفاف ڈیٹا ایکو سسٹم کے ذریعے ٹیکس قوانین کی پیروی یقینی بنائی جا سکے گی۔",business
279,شہری پیٹرولیم لیوی کے بوجھ تلے دب گئے,https://urdu.arynews.tv/collection-from-petroleum-levy-worth-rs261-69bn/,"اسلام آباد : شہری پیٹرولیم لیوی کے بوجھ تلے دب گئے، ملکی تاریخ میں پہلی بارسب سے زیادہ لیوی کی وصول کی گئی۔ تفصیلات کے مطابق ملکی تاریخ میں پہلی بارکسی بھی مالی سال کی پہلی سہہ ماہی سب سے زیادہ لیوی کی وصولی کی گئی۔ ملکی تاریخ میں پہلی بار کسی بھی مالی سال کی پہلی سہہ ماہی سب سے زیادہ لیوی کی وصولی کی گئی۔ ذرائع نے بتایا کہ جولائی تا ستمبر2024 پیٹرولیم لیوی کی مد میں وصولی 261 ارب 69 کروڑ روپے رہی، پہلی سہہ ماہی میں سالانہ بنیادپر لیوی کی وصولی میں 39 ارب62 کروڑ روپے کا اضافہ ہوا۔ ذرائع کا کہنا تھا کہ گذشتہ سال جولائی تا ستمبر پیٹرولیم لیوی کی وصولی 222 ارب 7 کروڑ روپے تھی۔ ذرائع نے کہا کہ رواں مالی سال کے لیے پیٹرولیم لیوی کی وصولی کا ہدف 1281 ارب روپے مقرر کیا گیا ہے۔ ذرائع کے مطابق مالی سال 2023۔24 میں لیوی کی مد میں وصولی ایک ہزار 19 ارب روپے تھی جبکہ مالی سال 2022۔23 میں پیٹرولیم لیوی کی مد میں580ارب روپے وصول کئے گئے تھے۔ اس وقت فی لیٹر پیٹرول پر60 روپے لیوی وصول کی جارہی ہے اور ہائی اسپیڈ ڈیزل کے فی لیٹر پر 60 روپے کے حساب سے لیوی عائد ہے۔",business
280,وزیراعظم کنسٹرکشن پیکیج : اپنا نیا گھر بنانے والوں کے لیے بڑی خوشخبری,https://urdu.arynews.tv/pakistan-to-introduce-pms-construction-package-in-november/,"اسلام آباد: وزیراعظم کنسٹرکشن پیکیج نومبر کے پہلے ہفتے میں لانے کا امکان ہے، پیکیج میں تعمیراتی شعبے کو سہولتیں دی جائیں گی۔ تفصیلات کے مطابق تعمیراتی شعبے کے لیے وزیراعظم کنسٹرکشن پیکیج کی تیاری جاری ہے، پرائم منسٹر کنسٹرکشن پیکیج نومبر کے پہلے ہفتے میں لانے کا امکان ہے۔ ذرائع نے کہا کہ پیکیج میں ٹیکسوں کی کوئی ایمنسٹی نہیں ہوگی، پیکیج میں تعمیراتی شعبے کو سہولتیں دی جائیں گی۔ A post shared by ARY News Urdu (@urdu.arynews.tv) ذرائع نے بتایا کہ کنسٹرکشن پیکیج کےتحت کثیر المنزلہ عمارتوں کی حوصلہ افزائی کی جائے گی ، گھر کی چھت پر رہائش بنانےکی چھوٹ دی جاسکتی ہے اور دو منزلہ عمارت پر تیسری منزل بنانے کی سہولت دی جاسکتی ہے۔ ذرائع نے کہا کہ پرائم منسٹر کنسٹرکشن پیکیج میں سستےگھروں کی تعمیر کی حوصلہ افزائی ہوگی اور ساتھ ہی نقشوں کی فیس کم کرنے کی بھی تیاری ہے۔ پاکستان میں آج ڈالر اور دیگر کرنسیوں کی قیمت",business
281,"انکم ٹیکس گوشوارے جمع کرانے کا آخری دن ، تاریخ میں توسیع ہوگی یا نہیں؟ اہم خبر آگئی",https://urdu.arynews.tv/no-further-extension-in-date-of-filing-income-tax-returns/,"اسلام آباد: انکم ٹیکس گوشوارے جمع کرانے کی تاریخ میں توسیع کے حوالے سے ایف بی آر حکام کا اہم بیان سامنے آگیا۔ تفصیلات کے مطابق انکم ٹیکس گوشوارے جمع کرانے کی آج آخری تاریخ ہے ، فیڈرل بورڈ آف ریونیو (ایف بی آر) حکام نے کہا ہے کہ انکم ٹیکس گوشوارے جمع کرانے کی تاریخ میں مزید توسیع نہیں ہوگی، اب تک 50 لاکھ 10 ہزار سے زائد گوشوارے جمع ہوچکے ہیں۔ حکام کا کہنا تھا کہ انکم ٹیکس گوشواروں سے 125 ارب سے زائد کی رقم جمع ہوچکی ہے، گوشوارے آج رات 12 بجے تک جمع کیے جاسکتے ہیں۔ ایف بی آر نے کہا کہ یکم نومبر سے گوشوارے جمع کرانے والے لیٹ فائلر یا نان فائلر بن جائیں گے، لیٹ فائلرز پر گاڑی اور پراپرٹی خریدنے پر دگنا ٹیکس ہوگا۔ حکام کا مزید کہنا تھا کہ ماہانہ 50 ہزار آمدن والوں کے لیے انکم ٹیکس کا گوشوارہ جمع کرانا لازمی ہے، ماہانہ 50 ہزار آمدن پر گوشوارہ جمع نہ کرانے والا نان فائلر یا لیٹ فائلر قرار دیا جائے گا۔ حکام نے بتایا کہ نان فائلرز کے بیرون ملک جانے پر پابندی عائد کی جائے گی، موبائل فون سم بلاک کی جائیں گی، ساتھ ہی بجلی اور گیس کے بل منقطع کیے جائیں گے۔",business
282,سونے کی قیمت تاریخ کی بلند ترین سطح پر پہنچ گئی,https://urdu.arynews.tv/gold-rates-surge-in-pakistan/,"پاکستان میں سونے کی قیمت تاریخ کی بلند ترین سطح پر پہنچ گئی ہے۔ آل پاکستان جیمز اینڈ جیولرز ایسوسی ایشن کے مطابق ملک میں سونے کی فی تولہ قیمت میں 2 ہزار 900 روپے کا اضافہ ہوا ہے جس کے بعد فی تولہ قیمت 2 لاکھ 87 ہزار 900 روپے ہوگئی ہے۔ اسی طرح 10 گرام سونے کی قیمت 2 ہزار 486 روپے اضافے سے 2 لاکھ 46 ہزار 828 روپے رہی۔ عالمی مارکیٹ میں بھی سونے کی قیمت میں اضافے کا رجحان رہا ہے، سونا 29 ڈالر اضافے سے 2 ہزار 784 ڈالر فی اونس رہا۔ Currency Rates in Pakistan Today- پاکستان میں آج ڈالر کی قیمت واضح رہے کہ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے، جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدتے ہیں۔ پاکستان میں گزشتہ برس سونے کی قیمت کے تعین کے طریقہ کار میں تبدیلی کردی گئی تھی، جس کے تحت سونے کی قیمت انٹرنیشنل مارکیٹ ریٹ سے 20 ڈالر فی اونس زیادہ مقرر کی گئی۔",business
283,"ریٹرن فائل کرنے کا کل آخری دن ،  نان فائلر تاجروں کے لیے اہم خبر آگئی",https://urdu.arynews.tv/naeem-mir-warned-non-filer-traders/,"کراچی : چیف کوآرڈینیٹر تاجر دوست اسکیم نعیم میر نے نان فائلر تاجروں کو خبردار کردیا اور کہا کل ریٹرن فائل کرنے کی آخری تاریخ ہے۔ تفصیلات کے مطابق چیف کوآرڈینیٹر تاجر دوست اسکیم نعیم میر نے تاجر برادری کو ویڈیو پیغام میں کہا ہے کہ نان فائلر تاجر کل تک فائلر بنیں ، کل ریٹرن فائل کرنے کی آخری تاریخ ہے جس میں توسیع کےمنتظر نہ رہیں. نعیم میر کا کہنا تھا کہ یکم نومبر سےایف بی آرنے نان فائلر تاجروں کیخلاف سخت اقدامات کرنےہیں اور ٹیکس چوروں کیخلاف منظم آپریشن ہوگا. چیف کوآرڈینیٹر تاجر دوست اسکیم نے کہا کہ ہمارا کام آپ تاجر دوستوں کو آگاہی دینا ہےنہیں چاہتے عام تاجر گمراہی کا شکار رہیں. ان کا کہنا تھا کہ ایف بی آر نان فائلر کیٹیگری کا خاتمہ کرنے والی ہے، یکم نومبر سے نان فائلرتاجروں کو کاروبار میں شدید دشواری ہوگی اور تاجروں کو مختلف مسائل کا سامنا کرنا پڑے گا۔",business
284,اپنا گھر یا پلاٹ خریدنے والوں کے لئے بڑی خبر,https://urdu.arynews.tv/fbr-hikes-property-valuation-by-up-to-75-in-56-cities/,"اسلام آباد : اپنا گھر یا پلاٹ خریدنے والوں کے لئے بڑی خبرآگئی ، ایف بی آر نےقیمتوں میں اضافہ کردیا۔ تفصیلات کے مطابق فیڈرل بورڈ آف ریونیو (ایف بی آر) نے چھپن شہروں میں غیر منقولہ جائیداد کی قیمتوں میں 75 فیصد تک اضافہ کر دیا۔ اس حوالے سے ایف بی آر نے نوٹیفیکیشن جاری کردیا، جائیداد کی قیمتوں میں اضافے کا اطلاق یکم نومبر دوہزار چوبیس سے ہوگا۔ نوٹیفیکیشن بلڈرز اور ڈیولپرز سے مشاورت کے بعد جاری کیا گیا، ڈیولپرز اور بلڈرز کے تحفظات کو مدنظر رکھ کرملک بھر میں ریٹس میں ترمیم کی گئی ہے۔ ایف بی آرنے پراپرٹی ویلیوایشن میں چودہ نئے شہر شامل ہیں تاہم ان میں اسلام آباد،راولپنڈی، کراچی اور لاہور شامل نہیں۔ اس سے قبل دوہزار اٹھارہ، ، دوہزار انیس، دوہزار اکیس اور دوہزار بائیس میں جائیداد کی سرکاری قیمتوں میں اضافہ کیا گیا تھا۔ Currency Rates in Pakistan Today- پاکستان میں آج ڈالر کی قیمت FBR کیا ہے اور املاک کی مالیت کا تعین کرنے میں اس کا کیا کردار ہے؟ FBR کا مطلب Federal Board of Revenue ہے جو پاکستان میں ٹیکس اور ڈیوٹیز وصول کرنے والی ایک سرکاری ایجنسی ہے۔ یہ ادارہ ملک بھر میں غیر منقولہ جائیدادوں کی کم از کم مالیت کی شرحیں مقرر کرتا ہے۔ ان شرحوں کا استعمال مختلف مقاصد کے لیے کیا جاتا ہے، جن میں شامل ہیں: FBR کی مالیت کی شرحیں عام طور پر مارکیٹ کے حالات میں تبدیلیوں کو مدنظر رکھتے ہوئے وقتاً فوقتاً اپ ڈیٹ کی جاتی ہیں۔ تاہم، یہ شرحیں اکثر جائیدادوں کی اصل مارکیٹ قیمت سے کم ہوتی ہیں، جس کی وجہ سے حکومت کو کم قیمت اور آمدنی میں کمی کا سامنا کرنا پڑتا ہے۔ اس مسئلے سے نمٹنے کے لیے، FBR نے حال ہی میں کئی شہروں میں جائیداد کی مالیت کی شرحیں بڑھا دی ہیں، جس کا مقصد انہیں مارکیٹ کی قیمتوں کے قریب لانے اور ٹیکس کی آمدنی میں اضافہ کرنا ہے۔",business
285,1500 روپے والے پرائز بانڈ رکھنے والوں کے لیے خوشخبری,https://urdu.arynews.tv/1500-prize-bond-november-2024/,"1500 روپے کے پرائز بانڈ رکھنے والے افراد کے لیے بڑی خوشخبری آگئی ہے۔ پاکستان شہریوں کی بڑی تعداد پرائز بانڈز میں سرمایہ کاری کرتی ہے کیونکہ اسے محفوظ تصور کیا جاتا ہے، پرائز بانڈ پر کوئی ماہانہ منافع تو فراہم نہیں کیا جاتا لیکن لوگوں کو قرعہ اندازی کے ذریعے انعامی رقم دی جاتی ہے جو باقاعدہ سے منعقد ہوتے ہیں۔ سینٹرل ڈائریکٹوریٹ آف نیشنل سیونگز نے 60 کی دہائی سے پرائز بانڈ اسکیم متعارف کروائی اور مرکزی بینک اس کے منیجر کے طور پر فرائض انجام دیتے ہیں۔ تین ماہ کے وقفے کے ساتھ نیشنل سیونگز قرعہ اندازی منعقد کرتا ہے اور جیتنے والے خوش نصیبوں کے نمبرز کا اعلان کیا جاتا ہے۔ یہ پڑھیں: بڑی مالیت کے پرائز بانڈز رکھنے والے افراد کیلئے اہم خبر اس اسکیم کا مقصد فنڈز اکٹھا کرنا تھا اور عام آدمی کے لیے کسی نقصان کے بغیر فنڈز رکھنے کا یہ بہترین طریقہ ہے۔ سال 2024 کے شیڈول کے مطابق 1500 روپے کے پرائز بانڈ کی اگلی بلیٹنگ 15 نومبر بروز جمعہ کو راولپنڈی میں ہوگی۔ اس بانڈ کے پہلے انعام کی رقم 30 لاکھ روپے ہے جبکہ دوسرے انعام کے امیدواروں کو 10 لاکھ روپے دیے جاتے ہیں تیسرے انعامات جیتنے والے افراد کو 18 ہزار 500 روپے کا نقدم انعام دیا جاتا ہے۔",business
286,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",business
287,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",business
288,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",business
289,زارا کی لاش کے ٹکڑے کرنے کے لئے صغریٰ بی بی نے کتنے پیسے دیے؟ ملزم نوید کا  انکشاف,https://urdu.arynews.tv/daska-women-death-investigation-continue/,"ڈسکہ : سگی خالہ کے ہاتھوں بہو کے قتل کی تحقیقات میں ملزم نوید نے بتایا کہ صغریٰ بی بی نے زارا کے لاش کے ٹکڑے کرنے کے کتنے پیسے دیے۔ تفصیلات کے مطابق ڈسکہ میں سات سات ماہ کی حاملہ بہو کے قتل کی تحقیقات کا دائرہ بڑھادیا اور علاقے کی مزید سی سی ٹی وی فوٹیجز حاصل کرلیں۔ پولیس نے بتایا کہ ملزم نوید نے دوران تفتیش انکشاف کیا صغراں بی بی نے لاش کے ٹکڑے ٹھکانے لگانے کیلئے پہلے 10 ہزار اور کام کے بعد مزید پانچ ہزار روپےدیے۔ حکام کا کہنا تھا کہ لاش کے ٹکڑے کرنے کیلئے چھری اور ٹوکا دو ہزار روپے میں خریداگیا، خریداری کے بعد ساس اور سہولت کار نے گول گپے کھائے اور کولڈرنک پی۔ پولیس نے کہا کہ سہولت کار نوید کو لانے کیلئےگلی کے بجائےہمسائےکاگھراستعمال کیاگیا، گلی میں لگے سی سی ٹی وی سےبچنےکیلئےمین گیٹ میں کرنٹ کا بہانہ کیاگیا۔ حکام کا یہ بھی بتانا تھا کہ سہولت کارنوید جمعہ کی شام آیااوررات کوپلاننگ کی ،نویداورمقتولہ کی ساس نےہفتےکوٹوکا،چھری خریدااوراتوارکوقتل کیا، تمام ویڈیوزفوٹوگرامیٹک ٹیسٹ کیلئے فرانزک لیب بھجوائی جائیں گی۔ انھوں نے کہا کہ سی سی ٹی وی کےڈی وی آرقبضےمیں لے لیے ہیں ، جس سے مزیدشواہدملنےکاامکان ہے۔ یاد رہے قتل کے بعد دو سال کے بچے کی ماں سات ماہ کی حاملہ زارا کی لاش کے ٹکڑے کیے اور دھڑ سے سرا لگ کرکے چولہے پر جلا کر ناقابل شناخت بنایا تھا اور لاش کے ٹکڑے دو بوریوں میں بند کرکے نہر میں پھینک دیے۔",business
290,54 سال بعد پاکستان اور بنگہ دیش کے درمیان سمندری راستے سے تجارت بحال,https://urdu.arynews.tv/pakistan-cargo-ship-docks-in-bangladesh-for-the-first-time-since-1971/,"کراچی : 54 سال کے طویل عرصے کے بعد پاکستان اور بنگہ دیش کے درمیان سمندری راستے سے تجارت بحال ہو گئی اور کراچی پورٹ سے کارگو بحری جہاز چٹا کانگ بندر گاہ پہنچ گیا۔ تفصیلات کے مطابق 1971 میں بنگلہ دیش کے قیام کے بعد دونوں ممالک کے درمیان سمندری تجارت بند ہو گئی تھی تاہم 54 سال بعد پہلی بار براہ راست سمندری تجارتی رابطہ بحال ہو گیا ہے۔ بنگلہ دیش میں پاکستان کے ہائی کمشنر سید احمد معروف نے بتایا کہ براہ راست سمندری روٹ کو دو طرفہ تعلقات کو بڑھانے میں ایک اہم پیش رفت ہے۔ کراچی چیمبر کے صدر جاوید بلوانی کا کہنا تھا کہ سمندری راستہ بحال ہونے سے پاکستان سے کارگو جہاز 10 دن میں بنگلہ دیش پہنچ گیا، پاکستان سے دبئی، سری لنکا کے بحری راستے کے ذریعے سامان 20 سے 25 دن میں بنگلہ دیش پہنچتا تھا۔ پاکستان کی بنگلہ دیش کو برآمدات مالی سال 24 میں 660.74 ملین ڈالر اور بنگلہ دیش سے پاکستان کی درآمدات 56.55 ملین ڈالر رہیں۔ پاکستان سے بنگلہ دیش کو بنے ہوئے سوتی کپڑے، سوتی دھاگے، پھل، کیمیکل، سیمنٹ، چمڑا برآمد کیا جاتا ہے جبکہ بنگلہ دیش سے پاکستان میں جوٹ، ادویات، اور کاغذ بورڈ، چائے، تمباکو، پلاسٹک درآمد کیا جاتا ہے۔ براہ راست تجارت نہ ہونے سے اشیا کی قیمت میں کئی گناہ اضافہ ہوجاتا تھا، اب براہ راست تجارت سے کرایوں میں کمی کے ساتھ دونوں ممالک کے درمیان تجارت میں بھی اضافہ ہوگا۔ ہائی کمشنر سید احمد معروف نے براہ راست جہاز رانی کے راستے کو پاکستان اور بنگلہ دیش کے درمیان دو طرفہ تجارتی اور کاروباری تعلقات کو بڑھانے کے ساتھ ساتھ پورے خطے میں مزید مربوط اور تجارتی نیٹ ورک کو فروغ دینے میں ایک اہم پیش رفت قرار دیا۔ انہوں نے کہا کہ یہ اقدام نہ صرف موجودہ تجارتی بہاؤ کو تیز کرے گا بلکہ آل ٹریڈرز سے لے کر بڑے برآمد کنندگان تک دونوں اطراف کے کاروبار کے لیے نئے مواقع کو فروغ دے گا۔",business
291,"اسٹاک ایکسچینج میں ریکارڈ تیزی، سونا مزید مہنگا ہوگیا",https://urdu.arynews.tv/pakistan-stock-exchange-and-gold-rates-today-29-october-2024/,"کاروباری ہفتے کے دوسرے روز بھی اسٹاک ایکسچینج میں زبردست تیزی رہی جبکہ سونے کی قیمت میں اضافے کا سلسلہ جاری ہے۔ پاکستان اسٹاک مارکیٹ میں زبردست تیزی دیکھی گئی، ہنڈریڈ انڈیکس 668 پوائنٹس اضافے کے ساتھ 90 ہزار 864 پوائنٹس کی بلند ترین سطح پر بند ہوا۔ دوران کاروبار 1163 پوائنٹس کا اضافہ دیکھا گیا۔ ماہرین کا کہنا ہے کہ گزشتہ سہ ماہی میں اسٹاک میں رجسٹرڈ کمپنیوں کے منافع میں بہتری آئی ہے۔ دوسری جانب ملک بھر میں سونے کی قیمت میں اضافے کا سلسلہ جاری ہے۔ آل پاکستان جیمز اینڈ جیولر ایسوسی ایشن کے مطابق ملک بھر میں سونے کی قیمت میں 1600 روپے فی تولہ اضافہ ہوا ہے جس کے بعد فی تولہ سونا 2 لاکھ 85 ہزار روپے کا ہوگیا۔ اسی طرح 10 گرام سونے کا بھاؤ 1372 اضافے کے بعد 2 لاکھ 44 ہزار 342 روپے میں فروخت ہو رہا ہے۔ عالمی بازارمیں سونے کا بھاؤ 16 ڈالر اضافے سے 2755 ڈالر فی اونس ہے۔ Currency Rates in Pakistan Today- پاکستان میں آج ڈالر کی قیمت واضح رہے کہ سونا خریدنا روایتی طور پر محفوظ سرمایہ کاری سمجھا جاتا ہے جس کی قیمت افراط زر، سیاسی اور معاشی عدم استحکام کے اوقات میں بڑھ جاتی ہے۔ اسے صدیوں سے کرنسی اور دولت کی شکل کے طور پر استعمال کیا جاتا رہا ہے، جب سرمایہ کار دوسرے اثاثوں کے بارے میں غیر یقینی محسوس کرتے ہیں، تو وہ اکثر سونا خریدتے ہیں۔ پاکستان میں گزشتہ برس سونے کی قیمت کے تعین کے طریقہ کار میں تبدیلی کردی گئی تھی، جس کے تحت سونے کی قیمت انٹرنیشنل مارکیٹ ریٹ سے 20 ڈالر فی اونس زیادہ مقرر کی گئی۔",business
292,پاکستان کیلئے 50کروڑ ڈالر قرض کی منظوری,https://urdu.arynews.tv/adb-approval-of-50-million-dollar-loan-for-pakistan/,ایشیائی ترقیاتی بینک نے پاکستان کیلئے 50کروڑ ڈالر قرض کی منظوری دے دی۔ قرض کی منظوری موسمیاتی تبدیلی اور ڈیزاسٹر رسک کے منصوبوں پر خرچ ہو گی۔ اے ڈی بی کے مطابق پاکستان موسمیاتی تبدیلی سےمتاثرہ ممالک کی فہرست میں شامل ہے موسمیاتی تبدیلی کے اثرات کے باعث سالانہ 2 ارب ڈالر کا نقصان ہو رہا ہے۔ زیر خزانہ نے صدر اے ڈی بی سے ملاقات کے دوران درخواست کی تھی۔ ماحولیاتی اور قدرتی آفات سے تحفظ پروگرام کیلئے قرض منظور ہوا ہے۔ خواتین اور دیگر کمزور طبقہ موسمیاتی تبدیلیوں اور قدرتی آفات کے واقعات سے متاثرہ ہیں۔ علاوہ ازیں رواں سال پاکستان کو مجموعی طور پر 19 ارب 39کروڑ ڈالر کے بیرونی فنڈز ملنے کا تخمینہ سامنے آگیا۔ وزارت اقتصادی امور نے ماہانہ رپورٹ جاری کر دی جس کے مطابق پاکستان کو جولائی سے ستمبر 2 ارب 30کروڑ ڈالر کی ایکسٹرنل فنڈنگ موصول ہوئی ہے۔ آئی ایم ایف سے 7ارب ڈالر کے نئے قرض میں سے 1 ارب ڈالر کی پہلی قسط موصول ہوئی جب کہ دیگر مالیاتی اداروں اور ممالک سے 1ارب 23کروڑ ڈالر قرضہ حاصل ہوا۔ پاکستان کو جولائی سے ستمبر تک 7کروڑ ڈالر سے زیادہ کی فارن گرانٹ بھی ملی۔ عالمی مالیاتی اداروں نے جولائی سے ستمبر 48کروڑ 29 لاکھ ڈالر قرض دیا۔ رپورٹ کے مطابق چین اور سعودی عرب سمیت دوطرفہ ممالک نے 25کروڑ ڈالر فراہم کیے۔,business
293,پاکستان کو کتنا قرض لینا ہے؟,https://urdu.arynews.tv/loan-pakistan-have-to-borrow/,اسلام آباد: رواں سال پاکستان کو مجموعی طور پر 19 ارب 39کروڑ ڈالر کے بیرونی فنڈز ملنے کا تخمینہ سامنے آگیا۔ وزارت اقتصادی امور نے ماہانہ رپورٹ جاری کر دی جس کے مطابق پاکستان کو جولائی سے ستمبر 2 ارب 30کروڑ ڈالر کی ایکسٹرنل فنڈنگ موصول ہوئی ہے۔ آئی ایم ایف سے 7ارب ڈالر کے نئے قرض میں سے 1 ارب ڈالر کی پہلی قسط موصول ہوئی جب کہ دیگر مالیاتی اداروں اور ممالک سے 1ارب 23کروڑ ڈالر قرضہ حاصل ہوا۔ پاکستان کو جولائی سے ستمبر تک 7کروڑ ڈالر سے زیادہ کی فارن گرانٹ بھی ملی۔ عالمی مالیاتی اداروں نے جولائی سے ستمبر 48کروڑ 29 لاکھ ڈالر قرض دیا۔ رپورٹ کے مطابق چین اور سعودی عرب سمیت دوطرفہ ممالک نے 25کروڑ ڈالر فراہم کیے۔,business
294,"عوام کے لیے نئی مشکل ،  ‘گیس ملے نہ ملے قیمتوں میں اضافہ ہوگا’",https://urdu.arynews.tv/gas-prices-likely-to-increase/,"اسلام آباد : اوگرا میں گیس کمپنیوں نے گیس مہنگی کرنے کی درخواستیں دائر کردیں، جس میں قیمتوں میں 50 فیصد تک اضافہ متوقع ہے۔ تفصیلات کے مطابق سندھ اوربلوچستان کے لیے گیس 53.47 فیصد مہنگی کرنے اور اسلام آباد سمیت پنجاب اور خیبر پختون خواہ کے لیے گیس 3.66 فیصد مہنگی کرنے کی درخواست دے دی۔ گیس کمپنیوں نے گیس مہنگی کرنے کی درخواستیں اوگرا میں دائر کیں ، سوئی ناردرن نے اوسط قیمت میں 64.16 روپے فی ایم ایم بی ٹی یو اضافے کی تجویز دی ہے۔ سوئی ناردرن نے گیس کی اوسط قیمت 1810.38 روپے فی ایم ایم بی ٹی یو کرنے کی درخواست کی۔ سوئی سدرن کی جانب سے 669.07 روپے فی ایم ایم بی ٹی یو اضافے کی درخواست دی گئی جبکہ اوسط قیمت 1920.39 روپے فی ایم ایم بی ٹی یوکرنے کی درخواست کی۔ گیس کمپنیوں نے یکم جولائی 2024 سے گیس مہنگی کرنے کا مطالبہ کیا ہے، اس حوالے سے اوگرا نے گیس کمپنیوں کی درخواستوں پرگیس صارفین سے تجاویز مانگ لیں۔ اوگرا سوئی ناردرن گیس کمپنی کی درخواست پر 5 نومبر کو سماعت کرے گی جبکہ سوئی سدرن گیس کمپنی کی درخواست پر اوگرا 8 نومبر کو سماعت کرے گا۔",business
295,ریونیو شارٹ فال ختم کرنے  اور 60 ارب اضافی حاصل کرنے کیلئے آرڈیننس  لانے کی تیاریاں,https://urdu.arynews.tv/fbr-revenue-shortfall-of-80-billion-rupees-in-october/,"اسلام آباد : ریونیو شارٹ فال ختم کرنے اور 60 ارب اضافی حاصل کرنے کیلئے آرڈیننس لانے کی تیاریاں جاری ہے۔ تفصیلات کے مطابق جولائی تا اکتوبر ٹیکس آمدن مقررہ ہدف سے کم رہنے اور اکتوبرمیں بھی 80 ارب روپے کے شارٹ فال کا خدشہہے۔ ذرائع نے بتایا کہ ٹیکس آمدن کےہدف سے کم ہونے پر آئی ایم ایف کو تشویش ہے، اکتوبر کیلئے ایف بی آر کا خالص ہدف 980 ارب روپے ہے جبکہ اکتوبر میں 980کےبجائے 900 ارب جمع ہونے کا امکان ہے۔ ذرائع کا کہنا ہے کہ پہلی سہ کا92 ارب روپے کا شارٹ فال بھی اپنی جگہ موجود ہے اور اکتوبر کے90ارب سےمجموعی شارٹ فال 170ارب تک پہنچنے کا خدشہ ہے۔ ریونیو شارٹ فال ختم کرنے اور 60 ارب اضافی حاصل کرنے کیلئےآرڈیننس لانے کی تیاریاں کی جارہی ہے۔ ذرائع نے کہا ہے کہ ایف بی آر انفورسمنٹ کے ذریعے کلیکشن کو بہتر بنایا جائے گا،ریونیو شارٹ فال پر آئی ایم ایف نے بھی ایف بی آر سے رپورٹ طلب کی ہے۔ اکتوبر 2023 میں 707 ارب روپے ٹیکس جمع ہوا تھا، گزشتہ مالی سال کی نسبت 183 ارب روپے زیادہ ٹیکس جمع ہو رہا ہے۔",business
296,دبئی کی بڑی فرم  پاکستان میں سرمایہ کاری  کی خواہشمند,https://urdu.arynews.tv/dp-world-expresses-interest-for-investment/,اسلام آباد : دبئی کی بڑی فرم  نے کراچی پورٹ اور پیپری کےدرمیان کوریڈوربنانےمیں سرمایہ کاری کی خواہش کااظہار کردیا۔ تفصیلات کے مطابق دبئی کی بڑی فرم ڈی پی ورلڈ کے وفد نے یو جراج نرائن کی قیادت میں ایس آئی ایف سی کا دورہ کیا۔ دورے کے دوران ڈی پی ورلڈ نے کراچی پورٹ اور پیپری کےدرمیان کوریڈوربنانےمیں سرمایہ کاری کی خواہش کااظہار کیا۔ دبئی کی بڑی فرم نے ایس آئی ایف سی کی کاوشوں کو سراہتے ہوئے مکمل اعتماد کا اظہار کرتے ہوئے پاکستان میں سرمایہ کاری کے نئے امکانات کیلئے بھرپور عزم کا اظہار کیا۔ فرم نے پاکستان کے لاجسٹکس سیکٹر میں مشترکہ منصوبوں اور سرمایہ کاری کےعزم کا اعادہ کیا۔ پاکستان میں آج ڈالر اور دیگر کرنسیوں کی قیمت,business
297,"ایرانی تیل کی ترسیل سے پابندی ہٹائی جائے، بلوچستان اسمبلی میں احتجاج",https://urdu.arynews.tv/iranian-oil-ban-on-delivery-should-lifted-protest-balochistan-assembly/,"ایرانی تیل کی ترسیل پر پابندی کے خلاف بلوچستان اسمبلی میں احتجاج کیا گیا، اپوزیشن ارکان اسمبلی نے پابندی ہٹانے کا مطالبہ کردیا۔ اے آر وائی نیوز کے مطابق ایرانی تیل کی ترسیل پر پابندی کے خلاف بلوچستان اسمبلی کے اپوزیشن ارکان نے پلے کارڈ اٹھار کر اسمبلی میں کھڑے ہوکر احتجاج کیا، صوبائی اسمبلی کے اندر اور باہر الگ الگ احتجاج کیا گیا۔ اپوزیشن ارکان نے کہا کہ ایرانی تیل کے کاروبار سے 50 لاکھ لوگ منسلک ہیں، افسوس ہے کہ اس کاروبار کو اسمگلنگ کا نام دیا جارہا ہے۔ اس موقع پر اپوزیشن ارکان واک آؤٹ کرکے اسمبلی کے باہر احتجاج میں شامل ہوگئے، مکران اور رخشاں ڈویژن کے مکینوں نے بارڈر ٹریڈ کھولنے کا مطالبہ کیا۔ اسپیکر اور صوبائی وزیر فشریز کی یقین دہانی پر ایرانی تیل کی ترسیل پر پابندی کے خلاف احتجاج کرنے والوں نے احتجاج ختم کیا۔",business
298,"33 آئی پی پیز نے ایک سال میں 9 کھرب سے زائد بٹورے، وزارت پانی و بجلی کا انکشاف",https://urdu.arynews.tv/33-ipps-collected-9-billion-year-water-and-power-ministry/,"اسلام آباد: قومی اسمبلی کے اجلاس میں وزارت پانی و بجلی نے انکشاف کیا ہے کہ 33 آئی پی پیز نے 9 کھرب 79 ارب سے زائد رقم بٹوری۔ وزارت پانی و بجلی کی جانب سے قومی اسمبلی اجلاس میں تحریری جواب جمع کرایا گیا، جس میں ملک بھر میں 33 آئی پی پیز کی طرف سے کیپسٹی پیمنٹس کی مد میں بھاری وصولیوں کا انکشاف سامنے آیا، 33 آئی پی پیز نے 9 کھرب 79 ارب 29 کروڑ 70 لاکھ روپے وصول کیے۔ تحریری جواب میں بتایا گیا کہ آئی پی پیز نے جولائی 2023 سے جون 2024 تک کیپسٹی پیمنٹس کی مد میں رقم وصول کی، چائنہ پاور حب جنریشن کمپنی نے کیپسٹی پیمنٹس کی مد میں 137 ارب وصول کیے۔ ہیونخ شندوم انرجی نے 113 ارب روپے کیپسٹی پیمنٹس مد میں وصول کیے، پورٹ قاسم الیکٹرک پاور کمپنی نے کیپسٹی پیمنٹس مد میں 120 ارب 37 کروڑ روپے وصول کیے۔ کوئلے سے چلنے والی 8 آئی پی پیز نے 7 کھرب 18 ارب کیپسٹی پیمنٹس مد میں وصول کیے، گیس سے چلنے والی 11 آئی پی پیز نے کیپسٹی پیمنٹس مد میں 72 ارب 63 کروڑ روپے وصول کیے۔ تحریری جواب میں مزید بتایا گیا کہ پن بجلی سے چلنے والی 3 آئی پی پیز نے 106 ارب روپے کیپسٹی پیمنٹس کی مد میں وصول کیے، فرنس آئل سے چلنے والی 11 آئی پی پیز نے کیپسٹی پیمنٹس کی مد میں 81 ارب 60 کروڑ جھولی میں ڈالے۔",business
299,آٹے کی زائد قیمت میں سندھ نے وفاق اور صوبوں کو پیچھے چھوڑ دیا,https://urdu.arynews.tv/sindh-has-left-provinces-in-excess-price-flour/,"کراچی: سندھ نے آٹے کی زائد قیمت میں تمام صوبوں اور وفاق کو پیچھے چھوڑ دیا ہے۔ اے آر وائی نیوز کے مطابق لاہور میں 20 کلو آٹے کا تھیلا 1730 روپے اور کراچی 2200 روپے کا فروخت ہورہا ہے، پنجاب میں آٹے کی قیمتیں تمام صوبوں اور وفاق کے مقابلے میں سب سے کم ہیں۔ ادارہ شماریات کی جانب سے جاری کردہ دستاویز کےمطابق راولپنڈی میں آٹے کا 20 کلو کا تھیلا 2000 روپے کا ہے، حیدرآباد، پشاور، خضدار میں آٹے کا 20 کلو کا تھیلا 2000 روپے کا ہے۔ دستاویز کے مطابق کوئٹہ میں 1970 اور لاڑکانہ میں 20 کلو آٹا 1940 روپے میں فروخت ہورہا ہے۔ ادارہ شماریات کا کہنا ہے کہ بہاولپور 1880، بنوں 1850 اور سکھر میں آٹے کا 20 کلو کا تھیلا 1820 روپے تک ہے۔ گوجرانوالہ، سیالکوٹ اور سرگودھا میں آٹے کے 20 کلو تھیلے کی قیمت 1800 روپے ہے جبکہ ملتان میں 1773، فیصل آباد میں آٹے کا 20 کلو تھیلا 1700 روپے میں فروخت کورہا ہے۔ ادارہ شماریات کے ڈیٹا کے مطابق پنجاب نے بنیادی اشیائے ضروریہ کی ہول سیل اور ریٹیل قیمتوں میں فرق کے حساب سے کارکردگی میں تمام صوبوں اور وفاق کو پیچھے چھوڑ دیا، خیبر پختونخوا کی کارکردگی پورے ملک میں دوسرے نمبرپر سب سے بہتر رہی جبکہ وفاقی حکومت کی کارکردگی سب سے بری رہی۔ ستمبر 2024 میں پنجاب میں بنیادی اشیا کی قیمتیں ہول سیل کے مقابلے ریٹیل میں 25 فیصد تک مہنگی رہیں، جبکہ وفاق میں اشیائے ضروریہ ہول سیل کے مقابلے سب سے زیادہ 59 فیصد تک مہنگی رہیں۔",business
300,خیبرپختونخوا میں نئے ٹیکس کی ایف بی آر نے مخالفت کردی,https://urdu.arynews.tv/fbr-opposes-new-tax-in-khyber-pakhtunkhwa/,"خیبرپختونخوا کی جانب سے برآمدات پر 2 فیصد ٹیکس لگانے کے معاملے کی ایف بی آر نے مخالفت کر دی۔ فیڈرل بورڈ آف ریونیو نے کےپی کی طرف سے 2 فیصد سیس ٹیکس لگانے کی مخالفت کر دی۔ کے پی نے23 اگست 2024 سے انفراسٹرکچر ڈیولپمنٹ سیس عائد کیا تھا۔ یہ ٹیکس ایئر، روڈ اور ریل کے ذریعے کنسائنمنٹس کی ایکسپورٹ پر لگایا گیا۔ ایف بی آر کا کہنا ہے کہ صوبے کی طرف سے ٹیکس لگانے سے برآمدات متاثر ہو سکتی ہیں، کےپی کے مختلف بارڈر پوائنٹس سےافغانستان کو برآمدات ہوتی ہیں۔ فیڈرل بورڈ آف ریونیو کے مطابق برآمدات پر ڈیوٹیز یا ٹیکس لگانے سے ایکسپورٹس پر منفی اثر پڑ سکتاہے پاکستان کیلئے فارن ایکسچینج کی ترسیل بھی متاثرہونے کا خدشہ ہے درآمدات یابرآمدات پر ٹیکس لگانے کا اختیار صرف پارلیمنٹ کو ہے۔ ایف بی آر نے اس حوالے سے وزارت قانون سے رائے لینے کی سفارش کر دی۔ کاروباری طبقہ خیبرپختوانخوا حکومت کے اقدام پر پہلے ہی تحفظات ظاہر کر چکا ہے۔",business
301,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",sports
302,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",sports
303,زارا کی لاش کے ٹکڑے کرنے کے لئے صغریٰ بی بی نے کتنے پیسے دیے؟ ملزم نوید کا  انکشاف,https://urdu.arynews.tv/daska-women-death-investigation-continue/,"ڈسکہ : سگی خالہ کے ہاتھوں بہو کے قتل کی تحقیقات میں ملزم نوید نے بتایا کہ صغریٰ بی بی نے زارا کے لاش کے ٹکڑے کرنے کے کتنے پیسے دیے۔ تفصیلات کے مطابق ڈسکہ میں سات سات ماہ کی حاملہ بہو کے قتل کی تحقیقات کا دائرہ بڑھادیا اور علاقے کی مزید سی سی ٹی وی فوٹیجز حاصل کرلیں۔ پولیس نے بتایا کہ ملزم نوید نے دوران تفتیش انکشاف کیا صغراں بی بی نے لاش کے ٹکڑے ٹھکانے لگانے کیلئے پہلے 10 ہزار اور کام کے بعد مزید پانچ ہزار روپےدیے۔ حکام کا کہنا تھا کہ لاش کے ٹکڑے کرنے کیلئے چھری اور ٹوکا دو ہزار روپے میں خریداگیا، خریداری کے بعد ساس اور سہولت کار نے گول گپے کھائے اور کولڈرنک پی۔ پولیس نے کہا کہ سہولت کار نوید کو لانے کیلئےگلی کے بجائےہمسائےکاگھراستعمال کیاگیا، گلی میں لگے سی سی ٹی وی سےبچنےکیلئےمین گیٹ میں کرنٹ کا بہانہ کیاگیا۔ حکام کا یہ بھی بتانا تھا کہ سہولت کارنوید جمعہ کی شام آیااوررات کوپلاننگ کی ،نویداورمقتولہ کی ساس نےہفتےکوٹوکا،چھری خریدااوراتوارکوقتل کیا، تمام ویڈیوزفوٹوگرامیٹک ٹیسٹ کیلئے فرانزک لیب بھجوائی جائیں گی۔ انھوں نے کہا کہ سی سی ٹی وی کےڈی وی آرقبضےمیں لے لیے ہیں ، جس سے مزیدشواہدملنےکاامکان ہے۔ یاد رہے قتل کے بعد دو سال کے بچے کی ماں سات ماہ کی حاملہ زارا کی لاش کے ٹکڑے کیے اور دھڑ سے سرا لگ کرکے چولہے پر جلا کر ناقابل شناخت بنایا تھا اور لاش کے ٹکڑے دو بوریوں میں بند کرکے نہر میں پھینک دیے۔",sports
304,کراچی میں  19 نومبر سے 22 نومبر تک کون کون سے راستے بند ہوں گے؟,https://urdu.arynews.tv/traffic-plan-for-ideas-2024/,"کراچی : دفاعی نمائش آئیڈیاز 2024 کے پیش نظر شہریوں کی سہولت کے لئے راستوں کی بندش کا ٹریفک پلان جاری کردیا۔ تفصیلات کے مطابق دفاعی نمائش کے لیے ٹریفک پولیس نے ٹریفک پلان جاری کردیا ، 19 نومبر سے 22 نومبر تک ایکسپو سینٹر میں دفاعی نمائش ہونے جارہی ہے۔ ٹریفک پولیس نے بتایا کہ صبح 7 سے شام 7بجے تک ایکسپوسینٹر سے منسلک سڑکیں بند رہیں گی جبکہ حسن اسکوائر فلائی اوور سے نیشنل اسٹیڈیم سڑک بند اور اسٹیڈیم فلائی اوور سے دونوں فلائی اوورز ٹریفک کیلئے بند ہوں گے۔ ٹریفک پولیس نے کہا کہ ڈالمیا روڈ اسٹیڈیم سگنل سے دائیں جانب حسن اسکوائر جانے والا روڈ بند ہوگا اور یونیورسٹی روڈ نیپا سے آتے ہوئے ایکسپو سینٹر سے بائیں جانے والی سڑک بند ہوگی۔ پلان میں بتایا گیا کہ شارع فیصل سے ہیوی اور کمرشل گاڑیاں، واٹر ٹینکر کا کارساز روڈ پر داخلہ بند ہوگا،تمام ہیوی اور کمرشل گاڑیاں ڈرگ روڈ کا راستہ اختیار کریں۔ ٹریفک پلان کے مطابق  راشد منہاس روڈ سے اسٹیڈیم روڈ پر ہیوی اور کمرشل ٹریفک کے داخلے پر پابندی ہوگی اور ہیوی اور کمرشل گاڑیوں کو نیپا، عسکری 4 سے شارع فیصل اورنیپا چورنگی بھیجا جائے گا۔ ٹریفک پولیس  کا کہنا تھا کہ نیپا سےحسن اسکوائر تک ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل گاڑیاں نیپا، گلشن چورنگی سےسہراب گوٹھ یا ڈرگ روڈ کاراستہ اختیارکریں۔ جیل چورنگی سے حسن اسکوائر تک ہیوی اور کمرشل ٹریفک کو جانے کی اجازت نہیں ہوگی، کمرشل گاڑیاں شہید ملت روڈ یا تین ہٹی روڈ کا استعمال کریں۔ یونیورسٹی روڈ سے اسٹیڈیم روڈ پر ہیوی اورکمرشل ٹریفک کو اجازت نہیں ہوگی تو اس ٹریفک کو پی پی چورنگی ، شہید ملت روڈ کی جانب بھیجا جائے گا۔ لیاقت آباد نمبر 10سے حسن اسکوائر ہیوی اور کمرشل ٹریفک کو جانے کی اجازت نہیں ہوگی، ہیوی اور کمرشل ٹریفک لیاقت آباد نمبر 10 سے تین ہٹی کی جانب جاسکیں گے جبکہ سر شاہ سلیمان روڈ کے لئے غریب آباد سے شارع فیصل، حسن اسکوائراور نیپا کاراستہ اختیارکریں گے۔",sports
305,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",sports
306,دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی,https://urdu.arynews.tv/pakistan-vs-australia-second-t20-aus-win/,"سڈنی: تین ٹی ٹوئنٹی میچوں کی سیریز کے دوسرے میچ میں آسٹریلیا نے پاکستان کو سنسنی خیز مقابلے کے بعد 13 رنز سے شکست دیدی۔ پاکستان اور آسٹریلیا کے مابین دوسرا ٹی ٹوئنٹی میچ آج سڈنی میں کھیلا گیا، جہاں آسٹریلیا نے پاکستان کے خلاف دوسرے ٹی 20 میں بھی کامیاب حاصل کرلی جس کے بعد کینگروز کو 3 میچوں کی سیریز میں 0-2 کی فیصلہ کن برتری حاصل ہوگئی ہے۔ آسٹریلیا نے پہلے کھیل کر 9 وکٹوں پر147 رنز بنائے، ہدف کے تعاقب میں پاکستان کی ٹیم 134 رنز بنا کر آل آؤٹ ہوگئی۔ آسٹریلیا نے پاکستان کے خلاف جارحانہ انداز میں کھیل کا آغاز کیا تاہم پاکستان کیخلاف آسٹریلیا کی پہلی اور دوسری وکٹ 52رنز پر گری، اوپننگ بیٹر جیک فریزر 20 رنز بنا کر آؤٹ ہوئے، اس کے بعد آسٹریلیا کے کپتان جوش  انگلس بغیر کوئی رن بنائے آؤٹ ہوئے یہ دونوں وکٹیں حاصل حارث رؤف نے حاصل کیں۔ پاکستان کے خلاف میزبان آسٹریلیا کی تیسری وکٹ 56 رنز پر گری، اوپنر میتھیو شارٹ 32 رنز بنا کر عباس آفریدی کی گیند پر آؤٹ ہوئے۔ پاکستان کی جانب سے حارث رؤف نے 4 اور عباس آفریدی نے 3 کھلاڑیوں کو آؤٹ کیا جبکہ دو وکٹیں صفیان مقیم کے حصے میں آئیں۔ 148 رنز کے تعاقب میں پاکستان ٹیم 19.4اوورز میں 134 رنز بنا کر ہی آل آؤٹ ہوگئی۔ پاکستان کی جانب سے عثمان خان نے 52 رنز کی شاندار اننگز کھیلی جب کہ عرفان خان 37 رنز بنا کر ناقابل شکست رہے اور کپتان محمد رضوان نے 16 رنز بنائے۔ قومی ٹیم کی جانب سے صاحبزادہ فرحان نے 5، عباس آفریدی نے 4، بابراعظم نے 3 اور حارث رؤف نے 2 رنز بنائے جبکہ پاکستان کے چار کھلاڑی صفر پر آؤٹ ہوئے جس سلمان آغا، شاہین آفریدی، نسیم شاہ اور سفیان مقیم شامل ہیں۔ آسٹریلیا کے اسپینسر جانسن نے 26 رنز دے کر 5 وکٹیں حاصل کیں، ایڈم زمپا نے2 اور زاویئر بارٹلیٹ نے ایک وکٹ لی، آسٹریلیا کے اسپینسر جانسن عمدہ بولنگ کارکردگی پرپلیئر آف دی میچ قرار پائے۔ آسٹریلیا کے خلاف آج  دوسرے میچ میں قومی کرکٹ ٹیم میں ایک تبدیلی کی گئی تھی، حسیب اللہ کی جگہ سفیان مقیم کو ٹیم میں شامل کیا گیا تھا۔ یاد رہے کہ پہلے ٹی ٹوئنٹی میچ میں آسٹریلیا نے میکسویل کی شاندار اننگز کی بدولت کامیابی حاصل کی تھی، بارش کے باعث صرف 7اوورز کا کھیل ممکن ہوسکا تھا۔ واضح رہے کہ دونوں ملکوں کے درمیان اب تک 26 ٹی 20 انٹرنیشنل میچز کا انعقاد ہوچکا ہے، جبکہ دونوں ملکوں نے12، 12 میچز جیت رکھے ہیں جبکہ ایک میچ بے نتیجہ رہا اور ایک میچ ٹائی ہوا۔",sports
307,چیمپئنز ٹرافی: بھارت کا پاکستان میں ٹرافی کے ٹور پر بھی اعتراض,https://urdu.arynews.tv/trophy-tour-pcbbcci/,"بھارت نے چیمپئنز ٹرافی کے انعقاد کے بعد پاکستان میں ٹرافی کے ٹور پر بھی اعتراض کر دیا۔ پاکستان کرکٹ بورڈ ( پی سی بی) نے جمعرا ت کو چیمپئنز ٹرافی 2025 کی ٹرافی کو پاکستان میں اسکردو ، ہنزہ اور مظفر آباد کے علاقوں میں لے جانے کے شیڈول کا اعلان کیا تھا۔ تاہم بھارتی میڈیا کے مطابق بھارت کے کرکٹ بورڈ نے انٹرنیشنل کرکٹ کونسل سے اعتراض کیا کہ ٹرافی کو اسکردو، ہنزہ اور مظفرآباد کے شہروں میں نہ لے جایا جائے۔ بھارتی میڈیا کا کہنا ہے کہ آئی سی سی نے چیمپئنز ٹرافی 2025کے سلسلے میں پاکستان میں اسکردو، ہنزہ اور مظفر آباد میں ٹرافی کے دورے کو منسوخ کردیا ہے۔ دوسری جانب پی سی بی ذرائع نے یہ دعویٰ مسترد کردیا اور کہا ٹرافی ٹور پر بھارت کا اعتراض ناجائز ہے، ٹور کا شیڈول اور روٹ آئی سی سی کا منظور کردہ ہے۔ پی سی بی ذرائع کا کہنا ہے کہ آئی سی سی خود روٹ اور شیڈول فائنل کرکے کیسے اعتراض کرسکتا ہے؟ ماضی میں شیڈول اور روٹ فائنل ہونے کے بعد کبھی تبدیل نہیں ہوا، بھارت 2023 ورلڈکپ کی ٹرافی لداخ کے متنازع علاقےکیسے لےگیا تھا؟",sports
308,"کرکٹر کا زور دار چھکا، گیند لگنے سے خاتون شدید زخمی، ویڈیو وائرل",https://urdu.arynews.tv/viral-video-sanju-samson-six-injures-fan/,"بھارت اور جنوبی افریقا کے درمیان چوتھے ٹی ٹوئنٹی میچ کے دوران گیند لگنے سے اسٹیڈیم میں بیٹھی خاتون شدید زخمی ہوگئی۔ بھارت کے وکٹ کیپر بلے باز سنجو سیمسن نے جوہانسبرگ میں چوتھے میچ کے دوران زوردار اور اونچا چھکا مارا جس کے نتیجے میں میچ دیکھنے آئی خاتون زخمی ہو گئی۔ گیند گراؤنڈ میں بیٹھی خاتون کے گال پر لگی، تکلیف سے خاتون زارو قطار رو پڑی۔ خاتون مداح کو چوٹ کی جگہ پر برف بھی لگائی گئی جبکہ بھارتی بلے باز سنجو سیمسن کو بھی اس حوالے سے پریشان دیکھا گیا۔ بھارت نے جنوبی افریقا کو جوہانسبرگ میں کھیلے گئے چوتھے ٹی ٹوئنٹی میچ میں 135 رنز سے شکست دی، بھارت نے پہلے بیٹنگ کرتے ہوئے 1 وکٹ کے نقصان پر 283 رنز بنائے تھے۔ بھارت کے تلک ورما نے 47 گیندوں پر 120 رنز کی ناقابلِ شکست اننگ کھیلی، ان کی اننگ میں 10 چھکے اور 9 چوکے شامل تھے جبکہ سنجو سمسن 109 رنز بنا کر ناٹ آؤٹ رہے، انہوں نے 9 چھکے اور 6 چوکے لگائے۔ جنوبی افریقی ٹیم 284 رنز کے تعاقب میں 148 رنز پرپویلین لوٹ گئی۔ 4 ٹی ٹوئنٹی میچوں کی سیریز 1-3 سے بھارت کو برتری حاصل ہوگئی۔",sports
309,44 باکسرز کو رنگ میں ناک آوٹ کرنے والے مائیک ٹائسن شکست کھا گئے,https://urdu.arynews.tv/mike-tyson-defeated-by-jake-paul-in-heavyweight/,"44 باکسرز کو رنگ میں ناک آوٹ کرنے والے مائیک ٹائسن کو ہیوی ویٹ باکسنگ مقابلے میں جیک پاؤل نے شکست دے دی۔ ٹیکساس کے باکسنگ ارینا میں ہونے والے فائٹ میں معروف یوٹیوبر جیک پاؤل کو تینوں ججز نے متفقہ فیصلے کے ذریعے فاتح قرار دیا، فائٹ کا فیصلہ پوائنٹس کی بنیاد پر ہوا اور ایک جج نے 72-80 اسکور دیا جبکہ دیگر دو ججز نے 73-79 اسکور دیا۔ 8 راؤنڈ کے مقابلوں میں تینوں ججز نے جیک پال کو فاتح قرار دیا، ہر راؤنڈ دو دو منٹ پر مشتمل تھا، ٹائسن نے 8 راؤنڈز تک مقابلہ کیا لیکن 58 سالہ فائٹر میچ نہ جیت سکے۔ 58 سالہ مائیک ٹائسن کا مقابلہ اپنی عمر سے 31 برس چھوٹے باکسر جیک پال سے تھا۔",sports
310,بھارتی کپتان روہت شرما کے ہاں بیٹے کی پیدائش,https://urdu.arynews.tv/rohit-sharma-blessed-with-baby-boy/,"بھارتی کرکٹ ٹیم کے کپتان روہت شرما کے یہاں پہلے بیٹے کی پیدائش ہوئی ہے۔ بھارتی میڈیا رپورٹ کے مطابق کپتان روہت شرما اور ان کی اہلیہ ریتیکا کے یہاں یہ دوسری اولاد کی پیدائش ہے، اس سے قبل اس جوڑی کی ایک 6 سالہ بیٹی سمیرا ہے۔ بھارتی میڈیا رپورٹس کے مطابق آسٹریلیا ٹیسٹ سیریز کے لیے بھارتی ٹیم کے کپتان روہت شرما کی ٹیم کے ساتھ آسٹریلیا نہ جانے کی وجہ سامنے آگئی ہے۔ بھارتی میڈیا کا کہنا ہے کہ روہت شرما کے یہاں گزشتہ روز بیٹے کی پیدائش ہوئی ہے، اپنے بچے کی پیدائش کی وجہ سے وہ ٹیسٹ سیریز کے لیے بھارتی ٹیم کے ساتھ آسٹریلیا روانہ نہیں ہوسکے تھے لیکن بیٹے کی پیدائش کے بعد امکان ظاہر کیا جا رہا ہے کہ وہ اب آسٹریلیا جاسکتے ہیں۔ خیال رہے کہ اس سے قبل بھارت اور آسٹریلیا کے درمیان 5 ٹیسٹ میچز پر مشتمل بارڈر گواسکر ٹرافی سیریز سے پہلے اس کے پوسٹر نے سوشل میڈیا صارفین کے درمیان نئی بحث چھیڑ دی تھی جس میں کپتان روہت شرما کی جگہ ویرات کوہلی کی تصویر لگائی گئی تھی۔ واضح رہے کہ بھارت اور آسٹریلیا کے درمیان رواں ماہ 5 ٹیسٹ میچوں پر مشتمل بارڈر گواسکر ٹرافی کھیلی جائے گی، پہلا ٹیسٹ میچ 22 نومبر کو کھیلا جائے گا، بھارت کو آئی سی سی ورلڈ ٹیسٹ چیمپئن شپ کے فائنل میں براہ راست رسائی کے لیے اس سیریز کو جیتنا لازمی ہے۔",sports
311,چیمپئنز ٹرافی: محمد عامر کا بھارتی مؤقف پر ردِ عمل سامنے آگیا,https://urdu.arynews.tv/champions-trophy-2025-mohammad-amir-reaction/,"قومی ٹیم کے فاسٹ بولر محمد عامر کا کہنا ہے کہ چیمپئنز ٹرافی کے حوالے سے پاکستان کرکٹ بورڈ (پی سی بی) کے مؤقف کی تعریف کرنی چاہیے۔ قومی ٹیم کے فاسٹ بولر محمد عامر کا کہنا تھا کہ چیمپئنز ٹرافی کی میزبانی کوئی ابھی پاکستان کو نہیں ملی، اس کا بہت پہلے فیصلہ ہو چکا تھا، پاکستان نے گراؤنڈز کی اپ گریڈیشن کے لیے کثیر رقم خرچ کی ہے۔ فاسٹ بولر نے کہاکہ نہ کھیلنے اور ٹورنامنٹ ملتوی کرنے کے لیے کوئی وجہ بھی تو ہونی چاہیے، یہ نہیں ہو سکتا کہ آپ اتنا پیسہ لگائیں اور ایک ٹیم اٹھ کر نہ کھیلنے کا اعلان کر دے اور کہے کہ ٹورنامنٹ ملتوی ہو جانا چاہیے۔ انہوں نے کہا کہ اگر آپ نے اسے انا کا مسئلہ بنایا ہوا ہے تو وہ آپ کی ہونی چاہیے اور اس کو الگ رکھیں، اگر آپ کھیلنا چاہتے ہیں تو کھیلیں، پاکستان کی میزبانی بہت اچھی ہوتی ہے۔ فاسٹ بولر کا کہنا تھا کہ ابھی انگلینڈ اور بنگلا دیش کی ٹیمیں پاکستان میں کھیل کر گئی ہیں، انکار کے لیے آپ کو مضبوط وجوہات بیان کرنا پڑتی ہیں اور وجہ تو اس وقت کچھ بھی نہیں ہے۔ قومی فاسٹ بولر کا کہنا تھا کہ اگر کوئی نہیں کھیلنا چاہتا تو اس کی جگہ کوئی اور ٹیم شامل کر لیں، ٹورنامنٹ کرائیں، میں قصور وار آئی سی سی کو قرار دوں گا، یہ سب کچھ ان کی وجہ سے ہوا ہے۔",sports
312,پاک آسٹریلیا دوسرا ٹی ٹوئنٹی آج سڈنی میں کھیلا جائے گا,https://urdu.arynews.tv/aus-vs-pak-2nd-t20i-in-sydney-today/,"پاکستان اور آسٹریلیا کے مابین دوسرا ٹی ٹوئنٹی میچ آج سڈنی میں کھیلا جائے گا، میزبان ٹیم کو تین میچز کی سیریز میں 1-0 کی برتری حاصل ہے، میچ پاکستانی وقت کے مطابق دوپہر ایک بجے شروع ہوگا۔ پہلے ٹی ٹوئنٹی میچ میں آسٹریلیا نے میکسویل کی شاندار اننگز کی بدولت کامیابی حاصل کی تھی، جبکہ بارش کے باعث صرف 7اوورز کا کھیل ممکن ہوسکا تھا۔ کینگروز آج سڈنی میں ون ڈے سیریز کی شکست کا بدلہ لینے کے لیے میدان میں اتریں گے جبکہ پاکستان کو سیریز بچانے کا چیلنج درپیش ہوگا۔ سڈنی کی پچ اسپن کے لیے سازگار ہے جس کی وجہ سے قومی ٹیم میں سفیان مقیم کے ڈیبیو یا پھر عرفات منہاس کو شامل کیے جانے کا امکان ہے جبکہ ممکن ہے کہ نسیم شاہ کو ڈراپ کردیا جائے۔ قومی فاسٹ بولر نسیم شاہ نے پہلے ٹی 20 میں دو اوورز میں 37 رنز دے کر صرف ایک وکٹ حاصل کی تھی۔ واضح رہے کہ دونوں ملکوں کے درمیان اب تک 26 ٹی 20 انٹرنیشنل میچز کا انعقاد ہوچکا ہے، جبکہ دونوں ملکوں نے12، 12 میچز جیت رکھے ہیں جبکہ ایک میچ بے نتیجہ رہا اور ایک میچ ٹائی ہوا۔",sports
313,آسٹریلیا کیخلاف دوسرا ٹی 20: اہم کھلاڑی کو ڈراپ کیے جانے کا امکان,https://urdu.arynews.tv/pakvsaus-pakistan-likely-to-make-one-change-to-playing-xi/,"آسٹریلیا کے خلاف دوسرے ٹی 20 میچ میں فاسٹ بولر کو ڈراپ کرکے نوجوان اسپنر کو شامل کیے جانے کا امکان ہے۔ پاکستان اور آسٹریلیا کے مابین ٹی 20 سیریز کا دوسرا میچ آج سڈنی میں کھیلا جائے گا، میزبان ٹیم کو تین میچز کی سیریز میں 1-0 کی برتری حاصل ہے، میچ پاکستانی وقت کے مطابق دوپہر ایک بجے شروع ہوگا۔ رضوان الیون ٹی 20 سرییز میں واپسی کے لیے پرعزم ہے۔ کینگروز ون ڈے سیریز کی شکست کا بدلہ لینے کے لیے میدان میں اتریں گے جبکہ پاکستان کو سیریز بچانے کا چیلنج درپیش ہوگا۔ سڈنی کی پچ اسپن کے لیے سازگار ہے جس کے لئے قومی ٹیم میں سفیان مقیم کے ڈیبیو یا پھر عرفات منہاس کو شامل کیے جانے کا امکان ہے جبکہ نسیم شاہ کو ڈراپ کیا جاسکتا ہے۔ یہ پڑھیں: محمد رضوان نے صائم ایوب کو ٹی 20 میں شامل نہ کرنے کی وجہ بتادی پہلے ٹی 20 میں نسیم شاہ نے دو اوورز میں 37 رنز دے کر صرف ایک وکٹ حاصل کی تھی۔ واضح رہے کہ سڈنی کرکٹ گراؤنڈ میں دونوں ٹیمیں 2019 کے بعد مدمقابل آئیں تھیں جب میچ بارش کی نذر ہوگیا تھا جبکہ گرین شرٹس نے کینگروز کے خلاف ہوم گراؤنڈ پر کوئی ٹی 20 میچ نہیں جیتا ہے۔ یاد رہے بارش سے متاثرہ 7 اوور کے میچ میں آسٹریلیا نے پاکستان کو 29 رنز سے شکست دی تھی، 94 رنز کے تعاقب میں گرین شرٹس 9 وکٹوں کے نقصان پر 64 رنز بنائے تھے۔ گلین میکسویل کو جارحانہ اننگز کھیلنے پر میچ کا بہترین کھلاڑی قرار دیا تھا۔",sports
314,بلوچستان کی 24 سالہ فرح یوسف تعلیم اور کھیل کے میدان میں گوہرِ نایاب بن کر ابھریں,https://urdu.arynews.tv/farah-yousuf-balouchistan-noshki/,"بلوچستان کے چھوٹے سے شہر نوشکی سے تعلق رکھنے والی فرح یوسف تعلیم اور کھیل کے میدان میں گوہر نایاب بن کر ابھری ہیں۔ صرف 24سال کی عمر میں کرکٹ، جوڈو ،کراٹے اور بیڈمنٹن سمیت دس مختلف کھیلوں میں چیمپئن، فیفا ریفری اورکرکٹ کوچنگ کا اعزاز رکھنے کے علاوہ ایم فل اسکالر اور دو کتابوں کی مصنف بھی ہیں۔ لڑکوں کے ساتھ پریکٹس کرنے والی فرح یوسف ہے جوکرکٹ کے علاوہ جوڈو، بیڈ منٹن ، ہاکی فٹ بال سمیت دس مختلف کھیلوں کی کھلاڑی بنیں بلوچستان اور ملکی سطح کے مقابلوں میں فاتح رہی ہے۔ 2010 میں جوڈو کراٹے میں پہلا ٹائٹل اپنے نام کیا پھر انٹر یونیورسٹی اور انٹر کالج مقابلوں قائداعظم ٹورنامنٹ کھیلا اور 95 سے زائد انعامات حاصل کئے۔ سردار بہادر خان وویمن یونیورسٹی کی کرکٹ ٹیم میں بطور کپتان ان گنت کامیابیاں حاصل کیں۔ فرح یوسف غریب گھرانے میں پیدا جہاں خواتین کیلئے کھیلوں کی سہولیات میسر نہیں، مگر اس کے جنون کو کوئی مات نہ دے سکا۔ وہ کہتی ہیں والدین نے مجھے لڑکوں کی طرح بڑا کیا۔ میں نے گلی کے لڑکوں کیساتھ ملکر ایک کرکٹ ٹیم بنائی وہاں سے کرکٹ کھیلنے کا آغاز کیا۔ گھر میں دیواروں کیساتھ کھیلتی تھی، کبھی دیواروں کو ڈیفنڈر کبھی اٹیکر کے طور پر لیتی تھی۔ اس طرح کراٹے کا آغاز کیا۔ 24سالہ باصلاحیت کھلاڑی کبھی نیشنل گیمز یا اولمپکس نہ کھیل سکی جس کی وجہ وہ سسٹم کی خامیاں بتاتی ہیں۔ فرح یوسف کا کہنا ہے کہ انہوں نے 95 میڈلز حاصل کئے یہ آسان کام نہیں۔ نوشکی چھوڑ کر کوئٹہ آئی گھر والوں سے یہاں کرایے کے مکانات میں رہی۔ کئی کلومیٹر پیدل سفر کرکے گراونڈ تک آتے تھے اپنی ہڈیاں تڑوائیں اس کے باوجود ایسا پلیٹ فارم نہیں ملا نہ اسپانسر شپ ملی جس کے سبب وہ بڑے مقابلوں میں نہیں جاسکیں۔ وہ سردار بہادر خان وویمن یونیورسٹی کی کرکٹ ٹیم کی چار سال کپتان رہیں والد کے بیمار ہونے پر انہیں واپس نوشکی جانا پڑا تاہم  اب دوبارہ متحرک ہوگئیں ہیں۔ فرح یوسف  پاکستان وویمن کرکٹ ٹیم میں جگہ بنانے اور بہتر ملازمت کی خواہاں ہے، فرح کا کہنا ہے کہ پاکستان کرکٹ وویمن ٹیم میں جگہ بنانے کیلئے بھرپور محنت کررہی ہیں۔ اس محنت کو جاری رکھنے کیلئے مالی طور پر مستحکم ہونا ضروری ہے حکومت سے اپیل ہے کہ ملازمت فراہم کرے۔ بلوچستان کی اس باصلاحیت بیٹی نے اپنے شوق کیساتھ والد کی خواہش بھی پوری کی، انگلش میں ایم فل کیا دو کتابوں کی مصنفہ بھی ہیں انٹرشپ پر بچیوں وویمن یونیورسٹی نوشکی میں پڑھاتی رہی ہے، فرح کا کہنا ہے کہ تمام تر حوصلہ شکن رویوں اور مشکل حالات کے باوجود وہ اپنی محنت جاری رکھین گی تاکہ ملک و قوم کا نام روشن کرسکیں۔",sports
315,محمد رضوان نے صائم ایوب کو ٹی 20 میں شامل نہ کرنے کی وجہ بتادی,https://urdu.arynews.tv/pakvsaus-saim-ayub-mohammad-rizwan/,"قومی وائٹ بال ٹیم کے کپتان محمد رضوان نے ٹی 20 اسکواڈ میں صائم ایوب کو شامل نہ کرنے کے سوال کا جواب دے دیا۔ پاکستان اور آسٹریلیا کے درمیان دوسرا ٹی 20 میچ کل کھیلا جائے گا، آسٹریلیا نے پہلے ٹی 20 میچ میں پاکستان کو 29 رنز سے شکست دی تھی، میزبان ٹیم کو سیریز میں 1-0 کی برتری حاصل ہے لیکن شائقین کو اوپنر صائم ایوب کی کمی محسوس ہورہی ہے۔ جب کپتان محمد رضوان سے سوال کیا گیا کہ صائم ایوب کو ٹی 20 سیریز کے لیے روکا نہیں جاسکتا تھا تو جواب میں انہوں نے کہا کہ ٹیم پہلے منتخب ہوچکی تھی۔ شائقین کرکٹ سوال کررہے ہیں کہ ٹی 20 ٹیم تو آسٹریلیا میں موجود ہیں لیکن صائم ایوب کہاں ہیں؟ کینگروز کے خلاف ون ڈے سیریز میں شاندار کارکردگی کے باوجود صائم کو گھر بھیج دیا گیا۔ کئی شائقین کرکٹ کو دیر سے علم ہوا کہ صائم تو ٹی 20 اسکواڈ میں شامل ہی نہیں۔ واضح رہے کہ کینگروز کے خلاف ون ڈے سیریز میں مشکل کنڈیشنز، ورلڈ کلاس بولر مچل اسٹارک اور پیٹ کمنز کے خلاف صائم ایوب حاوی رہے، انہوں نے سیریز میں سب سے زیادہ رنز بنائے اور چھکے لگائے۔ شائقین کرکٹ کی جانب سے پہلے ٹی 20 میچ میں صائم ایوب کے جارحانہ انداز کی کمی محسوس کی گئی۔ یاد رہے کہ پاکستان نے آسٹریلیا کو 22 سال بعد ون ڈے سیریز میں 2-1 سے شکست دی تھی، حارث رؤف کو سیریز کا بہترین کھلاڑی قرار دیا گیا تھا۔",sports
316,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",sports
317,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",sports
318,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",sports
319,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",sports
320,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",sports
321,"بھارت کا کھیلوں سے کھلواڑ جاری، کرکٹ کے بعد دیگر کھیل بھی نشانہ",https://urdu.arynews.tv/india-noc-issue-blind-team-and-kabaddi-team/,"بھارت کا کھیلوں سے کھلواڑ جاری ہے اور اب کرکٹ کے بعد اس نے دیگر کھیلوں کو بھی نشانے پر لے کر اسپورٹس ایونٹس کو تماشہ بنا دیا ہے۔ بھارت جو پاکستان کے ساتھ کھیل میں ہمیشہ سیاست لاتا ہے اور اس کا پہلا نشانہ کرکٹ ہی ہوتا ہے۔ گزشتہ سال ایشیا کپ کے لیے پاکستان نہ آنے کی ضد اور ہائبرڈ ماڈل منوانے کے بعد اب چیمپئنز ٹرافی کے لیے بھی پاکستان آنے سے انکار کر چکا ہے۔ تاہم بھارت کا نشانہ صرف کرکٹ ہی نہیں بلکہ دیگر کھیلوں کو بھی وہ سیاست کی نظر کر رہا ہے۔ مودی سرکار نے بلیو شرٹس کو چیمپئنز ٹرافی کھیلنے کے لیے پاکستان آنے سے روکنے کے بعد اب بلائنڈ کرکٹ ٹیم کو بھی پاکستان میں ہونے والے بلائنڈ کرکٹ ورلڈ کپ کھیلنے کی اجازت دینے سے انکار کر دیا ہے۔ اس کے علاوہ بھارت نے کبڈی ٹیم کو بھی پاکستان جانے کی اجازت دینے سے انکار کر دیا ہے۔ دونوں ٹیموں کے درمیان 19 نومبر کو کرتار پور میں میچ طے تھا۔ اس کے علاوہ 21 نومبر کو لاہور اور 23 نومبر کو بہاولپور میں مقابلے تھے۔ مذکورہ دونوں ٹیموں بھارت کی وزارت کھیل نے تو این او سی جاری کیا لیکن وزارت داخلہ اور خارجہ نے کلیئرنس نہیں دی۔ا اس سے قبل پاکستان کی دفاعی چیمپئن ٹیم انڈیا میں جاری ایشیا یوتھ اسکریبل چیمپئن شپ 2024 میں شرکت نہ کر سکی کیونکہ انڈیا نے بیشتر کھلاڑیوں کو ویزے دینے سے انکار کر دیا تھا۔ ترجمان دفترخارجہ کا کہنا ہے بھارت کھیلوں کو سیاست کی نذر نہ کرے۔ چیمپئنز ٹرافی اور پاک بھارت کرکٹ پر ٹریک ٹو یا بیک ڈور ڈپلومیسی نہیں ہو رہی بلکہ پاکستان کرکٹ بورڈ، چیمپئنز ٹرافی پر آئی سی سی سے رابطے میں ہے۔ چیمپئنز ٹرافی: آئی سی سی نے بھارت سے پاکستان نہ جانے پر تحریری وجوہات مانگ لیں",sports
322,فرانس اور اسرائیل کا فٹبال میچ میدان جنگ میں تبدیل,https://urdu.arynews.tv/france-israel-football-match-turns-into-a-battlefield/,"پیرس میں ہونے والے فرانس اور اسرائیل کے فٹبال میچ کے دوران اسٹیڈیم میدان جنگ میں تبدیل ہوگیا۔ غیر ملکی میڈیا کے مطابق پیرس کے فٹبال اسٹیڈیم میں فرانس اور اسرائیل کا فٹبال میچ منعقد ہوا جو میدان جنگ میں تبدیل ہوگیا۔ اسٹیڈیم میں فرانسیسی اور اسرائیلی مداحوں میں جھڑپیں ہوئیں اور غزہ ولبنان پر اسرائیلی بربریت کے خلاف مظاہرین نے میچ آف شیم کے نعرے لگائے۔ فلسطین حامی مظاہرین نے اسٹیڈیم کے اندر اور باہر نہتے مظلوم فلسطینیوں کے حق صدائے احتجاج بلند کرتے ہوئے غزہ جنگ اور اسرائیل کے خلاف سخت احتجاج کیا اور مطالبہ کیا کہ اسرائیل فلسطین میں ظلم و بربریت کا سلسلہ فوری بند کرے۔ فرانسسیسی مظاہرین نے اپنی حکومت سے بھی مطالبہ کیا کہ وہ اسرائیل کی پشت پناہی بند کرے اور فلسطینیوں کی نسل کشی روکنے کے لیے ٹھوس اقدامات کرے۔ واضح رہے کہ فرانس اور اسرائیل کا فٹبال میچ کے لیے پیرس میں چار ہزار سیکورٹی اہلکار تعینات کیے گئے تھے، تاہم وہ بھی مظاہرین کو حق کی آواز بلند کرنے سے نہ روک سکے۔",sports
323,چیمپئنز ٹرافی: آئی سی سی نے بھارت سے پاکستان نہ جانے پر تحریری وجوہات مانگ لیں,https://urdu.arynews.tv/champions-trophy-icc-asks-india-for-written-reasons-for-not-visiting-pakistan/,"چیمپئنز ٹرافی کے معاملے پر انٹرنیشنل کرکٹ کونسل (آئی سی سی) نے بڑا قدم اٹھا لیا ہے اور بھارت سے پاکستان نہ جانے پر تحریری وجوہات مانگ لی ہیں۔ اے آر وائی نیوز کے مطابق پی سی بی کی جانب سے آئی سی سی کو چیمپئنز ٹرافی کے لیے بھارت کے پاکستان آنے سے انکار پر خط لکھ کر تحریری وجوہات مانگنے پر آئی سی سی نے بھی بڑا قدم اٹھا لیا ہے۔ ذرائع نے بتایا ہے کہ آئی سی سی نے بھارت سے چیمپئنز ٹرافی کے لیے پاکستان نہ جانے پر تحریری وجوہات مانگ لی ہیں۔ ذرائع کا کہنا ہے کہ قوانین کے تحت بھارتی کرکٹ بورڈ کو ٹھوس وجوہات بتانا ہوں گی۔ ذرائع نے یہ بھی بتایا کہ اگر تحریری وجوہات جائز نہ ہوئیں تو آئی سی سی بھارت کو پاکستان آنے کا کہے گا اور بھارت نہ مانا تو چیمپئنز ٹرافی میں 9 ویں ٹیم کو شامل کیا جا سکتا یے۔ ذرائع کےمطابق اکتوبرکی آئی سی سی بورڈ میٹنگ میں چیمپئنز ٹرافی شیڈول پر کسی نےاعتراض نہیں کیا تھااوربراڈ کاسٹرزکے مںظورشدہ شیڈول پربھارت سمیت تمام کرکٹ بورڈزرضامند تھے۔ ذرائع کے مطابق بھارتی ٹیم کے چیمپئنز ٹرافی میں شریک نہ ہونے پر آئی سی سی کو 50 کروڑ ڈالر کا نقصان ہو سکتا ہے جب کہ پاک بھارت میچ نہ ہونے سے نقصان کا تخمینہ 10 کروڑ ڈالر بتایا جا رہا ہے۔ واضح رہے کہ آئی سی سی چیمپئنز ٹرافی 19 فروری سے 9 مارچ تک پاکستان میں شیڈول ہے۔ پاکستان اس کا میزبان ہی نہیں بلکہ دفاعی چیمپئن بھی ہے۔ ایونٹ کے لیے پی سی بی کی جانب سے حتمی تیاریاں جاری ہیں اور ماسوائے بھارت تمام ٹیموں نے پاکستان آ کر ایونٹ کھیلنے کی یقین دہانی کرا دی ہے۔ گزشتہ دنوں بھارت نے آئی سی سی کو زبانی طور پر پاکستان نہ جانے سے آگاہ کیا تھا جس کے بعد پی سی بی نے آئی سی سی کو خط لکھ کر نہ صرف اس کی بھارتی کرکٹ بورڈ سے ٹھوس وجوہات پر مبنی تحریری وضاحت مانگی تھی بلکہ بھارت کی ہائبرڈ ماڈل کے تحت میچز کھیلنے کی فرمائش کو یکسر مسترد کرتے ہوئے بھارت کے پاکستان نہ آنے پر آئندہ ہر فورم پر بھارت سے نہ کھیلنے کی دھمکی بھی دی ہے۔ یہ بھی پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ دوسری جانب بھارتی انکار کے بعد آئی سی سی چیمپئنز ٹرافی کے شیڈول کا اعلان نہ کر سکا۔ براڈ کاسٹر کی جانب سے آئی سی سی پر میگا ایونٹ کے شیڈول کے جلد اعلان کے لیے دباؤ ڈالا جا رہا ہے اور اگر 20 نومبر تک آئی سی سی شیڈول کا اعلان نہیں کرتا تو اسے قانونی چارہ جوئی کا سامنا بھی کرنا پڑ سکتا ہے۔",sports
324,"محمد شامی فٹ ہوگئے، آتے ہی تباہ کُن بولنگ",https://urdu.arynews.tv/mohammed-shami-ready-to-play-domestic-cricket/,"بھارتی کرکٹ ٹیم کے فاسٹ بولر محمد شامی کی تقریباً 1 سال کے لمبے عرصے کے بعد کرکٹ کے میدان میں دوبارہ واپسی ہوگئی، فاسٹ بولر نے آتے ہی 4 کھلاڑیوں کو آؤٹ کردیا۔ محمد شامی نے انجری سے واپس آتے ہی میدان میں اپنی دھاک بٹھادی، رنجی ٹرافی کے ایک میچ میں بنگال کی طرف سے کھیلتے ہوئے انہوں نے 4 بلے بازوں کو پویلین کی راہ دکھائی۔ فاسٹ بولر نے 19 اوور کی گیند بازی کر کے یہ ثابت کر دیا کہ وہ مکمل طور پر فٹ ہوچکے ہیں اور بھارتی ٹیم میں واپسی کے لئے تیار ہیں۔ فاسٹ بولر نے اپنا آخری میچ تقریباً 1 سال قبل 19 نومبر 2023 کو ون ڈے ورلڈ کپ کے فائنل میں کھیلا تھا۔ ورلڈ کپ کے دوران ہی وہ انجری میں مبتلا ہوگئے تھے۔ اس کے بعد سے انہوں نے ٹیم میں واپسی کے لئے تیاری شروع کردی تھی۔ انہوں نے رنجی ٹرافی کے میچ میں بنگال کی طرف سے کھیلتے ہوئے اندور کے ہولکر اسٹیڈیم میں زبردست بولنگ کی، 19 اوور کی گیند بازی میں 54 رن دے کر 4 کھلاڑیوں کو پویلین کی راہ دکھائی۔ ون ڈے ورلڈ کپ کے فائنل میچ کے بعد سے ہی وہ ٹخنے کی انجری کا شکار ہوگئے تھے، جس کے سبب انہیں ٹیم سے باہر کردیا گیا تھا، اسی سال ان کے ٹخنے کی سرجری ہوئی تھی، صحت یابی کے دوران ہی ان کو گھٹنے میں سوجن اور سائیڈ اسٹرین جیسے مسائل کا سامنا کرنا پڑا۔ شامی کے پاس رنجی ٹرافی میں خود کو بہتر ثابت کرنے کا موقع ہے، شروعات تو انھوں نے اچھی کر دی ہے۔ اب یہ دیکھنا ہے کہ آنے والے میچز میں فٹنس اور گیند بازی کو وہ کس طرح ثابت کرتے ہیں۔ شامی اگر اپنی بہترین کارکردگی کا تسلسل جاری رکھتے ہیں تو انہیں بارڈر-گواسکر ٹرافی میں کھیلنے کے لیے طلب کیا جاسکتا ہے۔",sports
325,ٹم ساؤتھی کا  ٹیسٹ کرکٹ سے ریٹائرمنٹ کا اعلان,https://urdu.arynews.tv/tim-southee-announces-retirement-from-test-cricket/,"نیوزی لینڈ کرکٹ ٹیم کے بہترین فاسٹ بولر ٹم ساؤتھی نے ٹیسٹ کرکٹ سے ریٹائرمنٹ کا اعلان کردیا نیوزی لینڈ کے فاسٹ بولر ٹم ساؤتھی آئندہ ماہ 14 دسمبر کو انگلینڈ کے خلاف ہوم گراونڈ ہملٹن میں اپنا آخری ٹیسٹ میچ کھیلیں گے۔ نیوزی لینڈ کے فاسٹ بولر نے کہا کہ نیوزی لینڈ کی نمائندگی کرنا شروع سے خواب تھا، ملک کے لئے 18سال کھیلنا اعزاز کی بات ہے۔ نیوزی لینڈ کے ہیڈ کوچ گیری سٹیڈ کا کہنا تھا کہ ساؤتھی کا کیریئر بہترین رہا، ان کے ریکارڈز ان کے بارے میں سب کچھ کہہ رہے ہیں۔ ساؤتھی نے نیوزی لینڈ کی فتوحات میں اہم کردار ادا کیا ہے۔ اُنہوں نے 104 ٹیسٹ میچز میں 385 وکٹیں، 161 ون ڈے میچز میں 221 اور 126 ٹی ٹوئنٹی میچز میں 164 وکٹیں حاصل کر رکھی ہیں۔ یاد رہے کہ نیوزی لینڈ نے اگر ورلڈ ٹیسٹ چیمپئین شپ کے فائنل کے لیے کوالیفائی کرلیا تو ساؤتھی ٹیم کے لئے دستیاب ہوں گے۔ ساؤتھی انگلینڈ کے خلاف ٹیسٹ سیریز کے بعد وائٹ بال کیرئیر کے حوالے سے فیصلہ کریں گے۔",sports
326,"عامر، عماد سمیت 9 کھلاڑیوں کو لیگ کرکٹ کے لیے این او سی جاری",https://urdu.arynews.tv/imad-amir-among-nine-players-granted-noc-for-franchise-leagues/,"پاکستان کرکٹ بورڈ (پی سی بی) نے محمد عامر اور عماد وسیم سمیت 9 کھلاڑیوں کو لیگ کرکٹ کے لیے این او سی جاری کردیا۔ کرکٹ ویب سائٹ کی رپورٹ کے مطابق فاسٹ بولر محمد عامر اور آل راؤنڈر عماد وسیم آسٹریلیا اور زمبابوے کے خلاف ٹی 20 سیریز کے لیے ٹیم میں شامل نہیں ہیں اب وہ ابوظہبی ٹی ٹین لیگ میں شرکت کریں گے۔ افتخار احمد، آصف علی، عثمان طارق اور سلمان ارشاد کو بھی پی سی بی نے لیگ کرکٹ کے لیے این او سی جاری کردیا ہے۔ محمد عامر اور آصف علی آئندہ ٹورنامنٹ میں نیویارک اسٹرائیکرز کی نمائندگی کریں گے جبکہ عماد وسیم موریس ویل سیمپ آرمی کے اسکواڈ کا حصہ ہیں۔ دوسری جانب افتخار احمد اور سلمان ارشاد بالترتیب بنگلا ٹائیگر اور دہلی بلز کی نمائندگی کریں گے۔ علاوہ ازیں کرکٹ بورڈ نے حسان خان کو گلوبل سپر لیگ، انٹرنیشنل لیگ ٹی 20، بگ بیش لیگ کے لیے بھی این او سی جاری کردیا ہے جبکہ لیگ اسپنر اسامہ میر کو بھی فرنچائز کرکٹ کھیلنے کی اجازت دے دی گئی ہے۔ واضح رہے کہ گرین شرٹس ان دنوں آسٹریلیا کے خلاف ٹی 20 سیریز کھیلنے میں مصروف ہیں جبکہ ٹیم میں فخر زمان، عماد، عامر اور افتخار احمد شامل نہیں ہیں۔ آسٹریلیا نے پاکستان کو پہلے ٹی 20 میچ میں 29 رنز سے شکست دی ہے، گلین میکسویل کو شاندار کارکردگی پر میچ کا بہترین کھلاڑی قرار دیا گیا۔",sports
327,پاکستانیوں چیمپئنز ٹرافی کے لیے تیار ہو جاؤ! پی سی بی نے پوسٹ جاری کردی,https://urdu.arynews.tv/pcb-instagram-get-ready-pakistan-icc-champions-trophy-2025/,"پاکستان کرکٹ بورڈ نے آئی سی سی چیمپئنز ٹرافی 2025 کے لیے شائقین کرکٹ کو تیار ہونے کا کہہ دیا اور سوشل میڈیا پوسٹ بھی جاری کردی۔ انسٹاگرام کے آفیشل پیج پر پی سی بی نے چیمپئنز ٹرافی کی پاکستان آمد کے پوسٹ جاری کی ہے جس کے کیپشن میں ٹرافی کی تصویر کے ساتھ لکھا گیا ہے کہ ’گیٹ ریڈی پاکستان‘، ساتھ ہی کرکٹ بورڈ نے یہ بھی بتایا ہے کہ 16 نومبر سے چیمپینز ٹرافی پاکستان بھر کا دورہ کریگی۔ پاکستان میں آئندہ سال ہونے والے ایونٹ کی چمچماتی ٹرافی کو سب سے پہلے اسکردو لے جایا جائے گا اس کے بعد چیمپئنز ٹرافی مری، ہنزہ اور مظفرآباد بھی جائے گی۔ پی سی بی کی پوسٹ میں مزید لکھا گیا ہے کہ اس  ٹرافی کو دیکھنے کے لیےآئیں جسے اوول میں ہونے والے چیمپئنز ٹرافی کے تاریخی فائنل میں پاکستان نے سرفراز احمد کی قیادت میں اپنے نام کیا تھا۔ خیال رہے کہ پاکستان اور بھارتی بورڈ کے درمیان کرکٹ تنازع کے بیچ چیمپئنز ٹرافی 2025 کی چمچماتی ٹرافی میزبان ملک پاکستان پہنچ گئی۔ انٹرنیشنل کرکٹ کونسل نے چیمپینز ٹرافی دبئی سے اسلام آباد پہنچا دی ہے، شیڈول کے مطابق 16 نومبر سے چیمپینز ٹرافی ٹور کا آغاز ہونا ہے جبکہ 24 نومبر تک جاری رہنے والے ٹور میں ٹرافی مختلف جگہ جائے گی۔",sports
328,ورلڈکپ کی انعامی رقم سے محروم کھلاڑیوں کیلیے آئی سی سی متحرک,https://urdu.arynews.tv/icc-in-talks-with-boards-over-non-payment-of-t20-world-cup-dues-to-players/,"کرکٹ کے عالمی نگراں ادارے انٹرنیشنل کرکٹ کونسل کو پانچ ماہ بعد ٹی ٹوئنٹی ورلڈکپ کی انعامی رقم کھلاڑیوں کو نہ ملنے کا خیال آگیا۔ رائٹرز نے اپنے زرائع کے حوالے سے بتایا ہے کہ گورننگ انٹرنیشنل کرکٹ کونسل (آئی سی سی) کئی بورڈز کے ساتھ بات چیت کر رہی ہے جنہوں نے ابھی تک اس سال کے ٹوئنٹی 20 ورلڈ کپ کی انعامی رقم کھلاڑیوں کو ادا نہیں کی۔ بھارت نے رواں سال جون میں ہونے والے ایونٹ کے فائنل میں جنوبی افریقا کو شکست دے کر ٹورنامنٹ جیتا تھا جس کی میزبانی جون میں امریکا اور ویسٹ انڈیز نے مشترکہ طور پر کی تھی۔ ورلڈ کرکٹرز ایسوسی ایشن (ڈبلیو سی اے) نے ایک بیان میں کہا کہ انعامی رقم کی عدم ادائیگی کے کچھ معاملات کو ممالک کی گورننگ باڈیز کی جانب سے دھمکی آمیز رویے سے جوڑا گیا ہے۔ ایک ذرائع نے رائٹرز کو بتایا کہ آئی سی سی نے اس معاملے کو 20 شریک ممالک کے پانچ بورڈز کے ساتھ اٹھایا ہے تاکہ یہ یقینی بنایا جا سکے کہ کھلاڑیوں کو بروقت ادائیگی کی جائے۔ اس سے قبل، ڈبلیو سی اے کے سی ای او ٹام موفٹ نے کہا کہ عالمی کھلاڑیوں کا ادارہ انتہائی فکر مند ہے کہ ایسے کھلاڑیوں کو دھمکیاں دی گئی ہیں جو اپنے لیے اور اپنے ساتھیوں کے لیے کھڑے ہوتے ہیں۔ موفت نے کہا کہ ہم اس بات کو یقینی بنانے کے لیے آئی سی سی کی آج تک کی کوششوں کو سراہتے ہیں کہ اس میں شامل کھلاڑیوں کو مکمل ادائیگی کی جائے اور یقین ہے کہ آئی سی سی ایسے کسی بھی بورڈ کے خلاف تمام مناسب اقدامات کرتا رہے گا جو شرائط پوری نہیں کرتے۔ ان کا کہنا تھا کہ ہمارے کھیل میں ہر کھلاڑی کو وہ فوائد ملنے چاہئیں جن کے وہ مکمل طور پر حقدار ہیں، اور اگر وہ انتخاب کرتے ہیں تو کھلاڑیوں کی ایسوسی ایشن کے ذریعے اپنے اور میدان سے باہر اپنے ساتھیوں کے لیے کھیلنے، کام کرنے، اور وکالت کرنے کے لیے ایک محفوظ ماحول فراہم کیا جانا چاہیے۔ ڈبلیو سی اے نے یہ بیان بورڈ کی اس ہفتے سنگاپور میں اپنی سالانہ جنرل میٹنگ کے بعد جاری کیا جہاں انہوں نے گلوبل پلیئر ہارڈ شپ فنڈ بھی شروع کیا۔ یہ فنڈ ضرورت مند بین الاقوامی کھلاڑیوں کی مدد کے لیے بنایا گیا تھا جو سپورٹ کے لیے کھیل کے موجودہ ڈومیسٹک فریم ورک میں شامل نہیں ہیں۔",sports
329,بھارتی ٹیم پاکستان نہیں آئی تو کیا کرنا چاہیے؟ محمد عامر کا اہم بیان آگیا,https://urdu.arynews.tv/champions-trophy-2025-mohammad-amir-indian-team/,"قومی ٹیم کے فاسٹ بولر محمد عامر بھی چیمپئنز ٹرافی کے لیے پاکستان آنے سے انکار پر بھارتی بورڈ پر برس پڑے۔ یوٹیوب چینل پر گفتگو کرتے ہوئے فاسٹ بولر محمد عامر نے کہا کہ بھارتی ٹیم کے پاکستان آنے سے انکار پر کرکٹ کا نقصان ہے ایسا نہیں ہونا چاہیے تھا، ایک ٹیم کی وجہ سے دوسری ٹیموں کو تکلیف نہیں پہنچا سکتے۔ محمد عامر نے کہا کہ بہتر یہی ہوگا کہ بھارتی ٹیم کو میگا ایونٹ سے باہر رکھا جائے اور ان کی جگہ کسی دوسری ٹیم کو شامل کرلیا جائے۔ فاسٹ بولر نے کہا کہ جب دوسری ٹیمیں پاکستان آنے کے لیے تیار ہیں تو بھارت کا پاکستان میں کھیلنے سے انکار کرنا عجیب سی بات ہے بعد میں دیگر ٹیمیں بھی کسی بھی ملک کا دورہ کرنے پر اعتراض اٹھا سکتی ہیں۔ یہ پڑھیں: چیمپئنز ٹرافی: براڈ کاسٹرز کا آئی سی سی پر دباؤ، جلد شیڈول جاری کرنے کا مطالبہ انہوں نے کہا کہ پاکستانی شائقین کرکٹ سے محبت کرتے ہیں، بھارت کا فیصلہ یقینی طور پر شائقین کے لیے بھی مایوس کن ہے۔ محمد عامر نے مشورہ دیا کہ آئی سی سی کو اختیار دیا جانا چاہیے کہ وہ کسی رکن بورڈ کے خلاف کارروائی کرے اگر اس کی حکومت کھیل میں سیاست کو لاتی ہے۔ واضح رہے کہ بھارت کے پاکستان آنے سے انکار کے بعد چیمپئنز ٹرافی پر ڈیڈ لاک برقرار ہے اور براڈ کاسٹرز نے آئی سی سی پر ٹورنامنٹ کے شیڈول کے جلد اعلان کے لیے دباؤ ڈالنا شروع کر دیا ہے۔ آئی سی سی چیمپئنز ٹرافی 19 فروری سے 9 مارچ 2025 تک پاکستان میں شیڈول ہے اور پاکستان میزبان ہونے کے ساتھ ٹورنامنٹ کا دفاعی چیمپئن بھی ہے۔ میگا ایونٹ کے انعقاد کو 100 سے بھی کم دن باقی رہ گئے ہیں۔ آئی سی سی نے 11 نومبر کو 100 دن کے حوالے سے تقریب رکھی تھی جس میں شیڈول کا اعلان کیا جانا تھا۔ تاہم بھارتی ہٹ دھرمی اور پاکستان ٹیم بھیجنے سے انکار کے بعد تقریب موخر اور چیمپئنز ٹرافی کے شیڈول کا اعلان نہیں ہوسکا ہے۔",sports
330,کیا بابر اعظم اور سلمان علی آغا کا ٹی ٹوئنٹی میں کھیلنا بنتا ہے؟,https://urdu.arynews.tv/babar-azam-salman-ali-agha-can-play-t20/,"آسٹریلیا کے خلاف پہلے ٹی ٹوئنٹی میں شکست کے بعد سابق کرکٹر نے سوال اٹھایا ہے کہ کیا ٹی ٹوئنٹی فارمیٹ میں بابر اور سلمان فٹ بیٹھتے ہیں۔ پاکستان کے سابق کرکٹر کامران اکمل نے اے آر وائی نیوز کے پروگرام میں گفتگو کرتے ہوئے کہا کہ ٹی ٹوئنٹی ٹیم میں سابق کپتان بابر اعظم اور موجودہ نائب کپتان سلمان علی آغا کا کھیلنا بنتا ہے؟ اس کے بجائے ٹیم میں عامر جمال کو کیوں نہیں کھلاتے۔ انھوں نے کہا کہ اس میچ میں کم اوورز ہوئے تاہم اگر ٹی ٹوئنٹی میں پورے اوورز بھی ہوتے تو یہ کھلاڑی اس فارمیٹ کیلئے درست انتخاب نہیں تھے۔ مجھے یہ ٹیم دباؤ کا شکار نظر آئی، مجھے لگا نہیں یہ یہی ٹیم تین دن پہلے آسٹریلیا سے ون ڈے سیریز جیت کر آئی ہے، ٹیم میں وہ اعتماد اور پلیننگ نظر نہیں آئی، مجھے لگا کہ ہم لوگوں کو اچھی جیت مل جائے تو ہم الگے میچز کی اچھی منصوبہ بندی نہیں کرسکتے۔ یہ چھوٹا میچ تھا، اگر محدود اوورز کے میچ میں آپ پہلے بیٹنگ کریں تو تھوڑی آسانی ہوتی ہے کیوں کہ تعاقب کرنے والی ٹیم پر پریشر آتا ہی آتا ہے۔ آپ نے 94 رنز کرنے ہیں تو کیا سنگلز کے ساتھ کرنے ہیں یہ تو پاور ہٹنگ کےساتھ کرنے تھے، جو آپ کے پاس اس وقت بہترین پاور ہٹر موجود ہیں آپ ان کو کھلائیں ان کو اوپر بھیجیں۔ اس میں کوئی شک نہیں کہ بابر ہمارا مین پلیئر ہے مگر وہ 7 اوورز پورے کھیلنا بنتا ہے، کیا سلمان علی آغا کا کھیلنا بنتا ہے؟ ایسا نہیں ہے کہ یہ آپ کے مین پلیئر ہیں یا وائس کپتان ہیں تو انھیں کھیلنا ہی کھیلنا ہے۔ آپ عامر جمال کو کھلائیں، یہاں پر آپ کو پاور ہٹنگ کی ضرورت ہے، آپ کو حسیب اللہ کو اوپر بھیجنا چاہیے تھا، یہ 11 پلیئرز تو شاید ٹی ٹوئنٹی کے پورے اوورز کے لیے بھی سوٹ ایبل نہیں تھے۔",sports
331,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",sports
332,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",sports
333,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",sports
334,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",sports
335,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",sports
336,بابراعظم نے فخرزمان اور شعیب ملک کا ریکارڈ توڑ دیا,https://urdu.arynews.tv/babar-azam-overtakes-fakhar-zamans-record-in-t20i-cricket/,بابر اعظم نے T20I کرکٹ میں فخر زمان کا ریکارڈ توڑ دیا۔ پاکستان کے سابق وائٹ بال کپتان بابر اعظم نے جمعرات کو آسٹریلیا کے خلاف پہلے T20I میچ کے دوران ریکارڈ بک میں ایک اور ریکارڈ پر اپنا نام درج کر لیا۔ وہ فخر زمان کے ریکارڈ کو پیچھے چھوڑتے ہوئے پاکستان کے لیے T20I کرکٹ میں سب سے زیادہ کیچ لینے والے کھلاڑی بن گئے۔ بابراعظم نے وہ اعزاز حاصل کر لیا جو کوئی اور نہ کر سکا! بابر نے 52 کیچز اپنے نام کر کے فخر زمان کو پیچھے چھوڑ دیا جو اس سے قبل 50 کیچز کے ساتھ یہ ریکارڈ اپنے نام کر چکے تھے۔ ٹی ٹوئنٹی میں پاکستان کے لیے سب سے زیادہ کیچز: بابر اعظم – 52 کیچ فخر زمان – 50 کیچ شعیب ملک – 50 کیچ عمر اکمل – 39 کیچ شاداب خان – 36 کیچ,sports
337,چیمپینز ٹرافی میزبان ملک پاکستان پہنچ گئی,https://urdu.arynews.tv/champions-trophy-reached-host-country-pakistan/,"پاکستان اور بھارتی بورڈ کے درمیان کرکٹ تنازع کے بیچ چیمپئنز ٹرافی 2025 کی چمچماتی ٹرافی میزبان  ملک پاکستان پہنچ گئی۔ تفصیلات کے مطابق انٹرنیشنل کرکٹ کونسل نے چیمپینز ٹرافی دبئی سے اسلام آباد پہنچا دی، شیڈول کے مطابق 16 نومبر سے چیمپینز ٹرافی ٹور کا آغاز ہونا ہے، 24 نومبر تک جاری رہنے والے ٹرافی ٹور کا آغاز اسکردو سے ہوگا۔ اسکردو کے بعد چیمپینز ٹرافی کو کےٹو بیس کیمپ لے جایا جائے گا، یہ پہلا موقع ہے کہ چیمپینز ٹرافی شیڈول کے اعلان کے بغیر ہی ٹرافی ٹور شروع ہوگا۔ چیمپئنز ٹرافی پر ڈیڈ لاک برقرار ہے تاہم پاکستان میں ٹرافی بھیجنے سے قبل آئی سی سی نے میگا ایونٹ کی نئی ویژول آئیڈنٹیٹی جاری کردی ہے جس میں پاکستانی رنگ نمایاں ہے۔ آئی سی سی کی جانب سے چیمپئنز ٹرافی کی نئی ویژول آئیڈنٹیٹی ویڈیو جاری کی ہے، ویڈیو میں چیمپئینز ٹرافی 2025ء پاکستان کا لوگو بھی نمایاں ہے جبکہ ٹرافی برانڈ کا نیا ٹائپو گرافک لوگو بھی جاری کردیا ہے۔ اس ویڈیو میں کرکٹ کے یادگار لمحات کو دکھایا گیا ہے لیکن ویڈیو میں ایک اور خاص بات ہے، اس ویڈیو میں سب سے نمایاں رنگ پاکستانی نظر آ رہا ہے، پاکستان کا مشہور ٹرک آرٹ دکھایا گیا ہے جب کہ رکشے کو پاکستانی پرچم کے رنگ میں رنگا دکھایا گیا ہے۔ اس کے علاوہ پاکستانی کرکٹرز کے کئی ناقابل فراموش کارکردگی کے مناظر بھی اس ویڈیو کا حصہ ہیں۔ ان میں سابق چیمپئن کپتان سرفراز احمد کا لندن میں 2017 میں فائنل میں بھارت کو عبرت ناک شکست کے بعد چیمپئنز ٹرافی اٹھانے کا ناقابل فراموش منظر بھی شامل ہے۔ آئی سی سی کلینڈر میں چیمپئنز ٹرافی 7 سال بعد کھیلا جارہا ہے، یہ ایونٹ 19 فروری سے 9 مارچ تک پاکستان میں شیڈول ہے اور پاکستان میزبان ہونے کے ساتھ اس ٹورنامنٹ کا دفاعی چیمپئن بھی ہے۔",sports
338,"گلین میکسویل میچ چھین کر لے گئے، محمد رضوان",https://urdu.arynews.tv/pakvsaus-mohammad-rizwan-glenn-maxwell/,"برسبین: قومی وائٹ بال ٹیم کے کپتان محمد رضوان کا کہنا ہے کہ گلین میکسویل شاندار بیٹنگ سے میچ چھین کر لے گئے۔ پاکستان اور آسٹریلیا کے درمیان 3 ٹی ٹوئنٹی میچز کی سیریز کا  پہلا  میچ آج برسبین میں کھیلا گیا ۔ بارش سے متاثرہ میچ  میں آسٹریلیا نے پاکستان کو 29 رنز سے شکست دی۔ بارش کے باعث دونوں ٹیموں کے درمیان فی اننگز 7 اوورزکا کھیل ہوا، پاکستان نے ٹاس جیت کر بولنگ کا فیصلہ کیا تھا۔ آسٹریلیا کی جانب سے دیے گئے 94 رنز کے ہدف کے تعاقب میں پاکستانی ٹیم مقررہ 7 اوورز میں 9 وکٹوں کے نقصان پر 64 رنز ہی بنا سکی۔ گلین میکسویل کو 19 گیندوں پر 43 رنز کی جارحانہ اننگز پر میچ کا بہترین کھلاڑی قرار دیا گیا، ان کی اننگز میں 5 چوکے اور تین چھکے شامل تھے۔ میچ کے بعد میڈیا سے گفتگو کرتے ہوئے کپتان محمد رضوان نے کہا کہ ایسے میچ میں بولرز کو الزام نہیں دے سکتے، بیٹرز نے میچ جیتنے کی پوری کوشش کی۔ محمد رضوان نے کہا کہ گلین میکسویل نے شاندار بیٹنگ کی اور وہ ہم سے میچ چھین کر لے گئے۔ انہوں نے کہا کہ ہماری ٹیم میں کمزوریاں ہیں، جب جیتتے ہیں بھی ہیں تب بھی غلطیوں کو دیکھتے ہیں، دوسرے ٹی 20 میں غلطیوں پر قابو پائیں گے، کوشش ہوگی سیریز میں کم بیک کریں۔",sports
339,’’فیصلے کا اختیار ہوتا تو بھارتی کرکٹ ٹیم کے ساتھ کھیلنا چھوڑ دیتا‘‘,https://urdu.arynews.tv/if-had-power-decide-stopped-playing-indian-team/,"پاکستان کے سابق کپتان راشد لطیف نے بھارتی ہٹ دھرمی پر کہا ہے کہ اگر ان کے پاس فیصلے کا اختیار ہوتا تو وہ بھارت کیساتھ کھیلنا چھوڑ دیتے۔ آئی سی سی سی چیمپئینز ٹرافی 2025 کیلئے پاکستان آنے سے بھارت کے انکار پر جہاں دیگر پاکستانی کرکٹر نے اس منفقانہ رویے پر آواز اٹھائی ہے، اب وہیں پاکستان کے سابق مایہ ناز وکٹ کیپر راش لطیف نے لگی لپٹی رکھے بغیر کھل بھارتی فیصلے کو تنقید کا نشانہ بنایا ہے۔ راشد لطیف کا کہنا تھا کہ اگر بھارت ہمارے خلاف نہیں کھیلنا چاہتے تو ایسا ہی ٹھیک ہے، میں کسی کی طرف سے بات نہیں کرنا چاہتا تاہم میرے پاس فیصلے کرنے کا اختیار ہوتا تو میں بھارت کے خلاف کھیلنا چھوڑ دیتا،۔ بورڈ فار کرکٹر کنٹرول ان انڈیا اور بھارتی حکومت کے رویے پر سابق کپتان راشد لطیف نے شدید مایوسی کا اظہار کیا۔ یہ بات قابل ذکر ہے کہ بھارتی حکومت نے سیکیورٹی کا بہانہ بناکر ٹیم کو پاکستان بھیجنے سے انکار کردیا ہے، اس بارے میں بی سی سی آئی نے انٹرنیشنل کرکٹ کونسل کو آگاہ کردیا ہے جس کے بعد اسے چیمپئنز ٹرافی کے بروقت انعقاد پر شبہات پائے جاتے ہیں۔ اس فیصلے پر پاکستان کرکٹ بورڈ نے بھی سخت موقع اپناتے ہوئے ناراضگی کا اظہار کیا ہے جس پر ٹورنامنٹ کا مستقبل غیریقینی کا شکار اور دونوں ملکوں کے درمیان تعلق مزید کشدیدہ ہوگئے ہیں۔ پاکستانی حکومت نے اعلان کیا ہے کہ اگر 2025 کی چیمپئینز ٹرافی پاکستان میں نہیں ہوئی تو وہ کسی بھی آئی سی سی ٹورنامنٹ یا ایشیاکپ میں بھارت کے خلاف مدمقابل نہیں آئے گا۔",sports
340,چیمپئنز ٹرافی 2025:  بھارتی صحافی نے کروڑوں پاکستانیوں کے دل جیت لیے,https://urdu.arynews.tv/champions-trophy-2025-indian-journalist-won-hearts-millions-pakistanis/,"بھارتی صحافی نے چیمپئنز ٹرافی کے انعقاد سے متعلق نریندر مودی کی حکومت کو آئینہ دکھاتے ہوئے کروڑوں پاکستانیوں کے دل جیت لیے۔ چیمپئنزٹرافی کے معاملے میں بھارتی صحافی بھی اپنی حکومت کی ہٹ دھرمی سے تنگ آگئے، انڈین چینل پر بیٹھ کر بھارتی صحافی شیکھر لوتھرا نے کہا کہ یہ کوئی آئی پی ایل نہیں چل رہا ہے کہ آپ جو چاہے فیصلے کریں، آسٹریلیا جاسکتے ہیں تو پاکستان کیوں نہیں، پاکستان ٹیم یہاں ورلڈکپ کھیلنے آئی تھی اگر وہ نہ آتے تو آپ کیا کرتے۔ شیکھر لوتھرا نے کہا کہ آپ انکو ہاتھ جوڑ کربلاتے بھی ہو وہ آتے بھی ہیں اور پیار کا پیغام بھی لاتے ہیں اور ہم نہیں جاتے کیوں کہ ہمارے ہاں الیکشن ہے، ایک مہاراشٹرا میں الیکشن ہے اور ہمیں وہاں سنگل دینا ہے کہ پاکستان کو دشمن سمجھتے ہیں۔ بھارتی صحافی کا کہنا تھا کہ آئی سی سی کا دوسرا نام ہی بی سی سی آئی ہے، پھر بولتے ہیں پاکستان کوئی نہیں جائے گا انھیں آئی سی سی ٹورنامنٹ نہ دیجئے تو پھر پاکستان کی ٹیم کو اپنے ملک میں بھی نہیں آنے دیں۔ انھوں نے کہا کہ کرکٹ پولیٹکس کو ختم کردیا گیا ہے، انڈیا ہائیبرڈ ماڈل چاہتا ہے اور انڈیا کی یہ مانگ ہے تو بھارت کوئی آئی پی ایل نہیں کروا رہا ہے یہ ایک انٹرنیشنل ٹورنامنٹ ہے۔ خیال رہے کہ آئی سی سی پر براڈ کاسٹرز کا بھی بہت دباؤ ہے کہ وہ جلد دے جلد چیمپئنزٹرافی کا شیڈول جاری کرے جبکہ براڈ کاسٹر پاکستان اور بھارت کے میچ سے ہی اپنی آمدنی کا اچھا خاصہ حاصل کرتے ہیں۔",sports
341,بابراعظم نے وہ اعزاز حاصل کر لیا جو کوئی اور نہ کر سکا!,https://urdu.arynews.tv/pak-vs-aus-babar-azam-t20-record/,بابر اعظم نے T20I کرکٹ میں پاکستان کے لیے منفرد کارنامہ انجام دے دیا۔ پاکستان کے سابق وائٹ بال کپتان بابر اعظم سب سے زیادہ ٹی ٹوئنٹی میچ کھیلنے والے قومی ٹیم کے پہلے کھلاڑی بن گئے۔ پاکستان کی کرکٹ کے لیے ایک اہم سنگ میل میں بابر اعظم شعیب ملک کو پیچھے چھوڑتے ہوئے سب سے زیادہ T20I میچوں میں ملک کی نمائندگی کرنے والے کھلاڑی بن گئے ہیں۔ انہوں نے جمعرات کو دی گابا میں آسٹریلیا کے خلاف بارش سے متاثرہ پہلے T20I میں شرکت کر کے سب سے زیادہ تیز ترین فارمیٹ کھیلنے کا اعزاز اپنے نام کیا۔ 123 میچز کے ساتھ ریکارڈ رکھنے والے شعیب ملک اب اس فہرست میں دوسرے اور محمد حفیظ 119 میچز کے ساتھ تیسرے اور شاداب خان 104 میچز کے ساتھ چوتھے نمبر پر ہیں۔ پاکستان کے لیے سب سے زیادہ T20 کھیلے گئے: بابر اعظم: 124 شعیب ملک: 123 محمد حفیظ: 119 شاداب خان: 104,sports
342,پہلا ٹی 20 میچ: آسٹریلیا نے پاکستان کو شکست دے دی,https://urdu.arynews.tv/first-t20-match-australia-defeats-pakistan/,"برسبین میں کھیلے گئے پہلے ٹی 20 میچ میں آسٹریلیا نے پاکستان کو 29 رنز سے شکست دے کر سیریز میں ایک صفر کی برتری حاصل کر لی ہے۔ پاکستان اور آسٹریلیا کے درمیان تین ٹی 20 میچوں کی سیریز کا پہلا میچ برسبین میں کھیلا گیا۔ بارش سے متاثرہ میچ میں کینگروز نے گرین شرٹس کو 29 رنز سے شکست دے کر سیریز میں ایک صفر کی برتری حاصل کر لی۔ تین گھنٹے تک ہونے والی بارش کے باعث امپائرز نے ٹائم کٹوتی کرتے ہوئے میچ سات، سات اوورز تک محدود کر دیا تھا اور آسٹریلیا نے دھواں دھار بیٹنگ کرتے ہوئے پاکستان کو جیت کے لیے 94 رنز کا ہدف دیا تھا۔ گرین شرٹس کے پہاڑ جیسے ہدف کو دیکھ کر ہاتھ پاؤں ایسے پھولے کہ 16 رنز پر آدھی ٹیم پویلین لوٹ گئی اور ٹاپ آرڈر میں سے کوئی بھی بلے باز ڈبل فیگر میں بھی داخل نہ ہوسکا۔ کپتان محمد رضوان اور عرفان خان کو تو کھاتہ کھولنے کا موقع بھی نہ ملا اور دونوں صفر پر آؤٹ ہوئے۔ صاحبزادہ فرحان 8، عثمان خان اور سلمان آغا 4، چار، بابر اعظم 3 رنز ہی بنا سکے۔ 24 رنز پر 6 وکٹیں گرنے کے بعد حسیب اللہ اور عباس آفریدی نے تھوڑی مزاحمت کی کوشش کی تاہم حسیب اللہ 12 رنز بنا کر ایلس کی تیسری وکٹ بن گئے۔ پاکستان نے مقررہ 7 اوورز میں 9 وکٹیں کھو کر 64 رنز بنائے۔ عباس آفریدی 20 رنز ناٹ آؤٹ بنا کر ٹاپ اسکورر رہے۔ شاہین شاہ آفریدی نے 11 رنز بنائے۔ آسٹریلیا کی جانب سے سب سے کامیاب بولر نیتھن ایلس رہے جنہوں نے دو اوورز میں 9 رنز دے کر 3 وکٹیں حاصل کیں اور کوئی بیٹر ان کی گیند پر باؤنڈری نہ لگا سکا۔ برٹ لیٹ نے بھی 13 رنز کے عوض تین وکٹیں حاصل کیں۔ ایڈم زمپا نے 2 جب کہ اسپنسر جونسن نے ایک کھلاڑی کو آؤٹ کیا۔ اس سے قبل آسٹریلیا نے پہلے بیٹنگ کرتے ہوئے چار وکٹوں کے نقصان پر 93 رنز بنائے۔ ون ڈے میں ناکامی کا غصہ میکسویل نے پہلے ٹی ٹوئنٹی میچ میں نکالا اور 19 گیندوں پر 43 رنز کی برق رفتار اننگ کھیلی۔ مارکوس اسٹونس 7 گیندوں پر 21 رنز کے ساتھ ناٹ آؤٹ رہے۔ پاکستان کی جانب سے سب سے کامیاب بولر عباس آفریدی رہے، جنہوں نے ایک اوور میں 9 رنز دے کر دو کھلاڑیوں کو آؤٹ کیا۔ حارث رؤف نے 21 اور نسیم شاہ نے 37 رنز دے کر ایک، ایک وکٹ حاصل کی۔ شاہین شاہ 2 اوورز میں 25 رنز دے کر خالی ہاتھ رہے۔ واضح رہے کہ گزشتہ ہفتے پاکستان نے آسٹریلیا کو تین ون ڈے میچوں کی سیریز میں دو ایک سے شکست دے کر 22 سال بعد ان ہی سر زمین پر سیریز جیتنے کا اعزاز حاصل کیا بلکہ وہ کینگروز کے دیس میں ایشیا کی سب سے کامیاب ٹیم بھی بن گئی ہے۔",sports
343,ٹینس اسٹار ثانیہ مرزا دبئی میں کھیلوں کی سفیر مقرر,https://urdu.arynews.tv/sania-mirza-named-sports-ambassador-for-dubai/,بھارت کی سابق ٹینس اسٹار ثانیہ مرزا کو دبئی اسپورٹس کونسل نے کھیلوں کا سفیر مقرر کرلیا۔ دبئی اسپورٹس کونسل کی جانب سے منعقد کی گئی تقریب کی ثانیہ مرزا نے کچھ تصویریں شیئر کرتے ہوئے لکھا دبئی کیلئے کھیلوں کا سفیر بننا ایک اعزاز ہے۔ ثانیہ مرزا نے کہا کہ یہ ناقابلِ یقین موقع فراہم کرنے کیلئے دبئی اسپورٹس کونسل کی شکر گزار ہوں۔ اس تقریب میں ثانیہ مرزا کے علاوہ یو ایف سی چیمپئن خبیب نورماگومیدوف اور سابق بھارتی کرکٹر ہربھجن سنگھ سمیت کھیلوں کی دنیا کی کئی دیگر قابلِ ذکر شخصیات نے بھی شرکت کی۔ واضح رہے کہ دبئی اسپورٹس کونسل کی بنیاد 2005ء میں رکھی گئی تھی جو کہ متحدہ عرب امارات کے شہر دبئی میں کھیلوں کے شعبے کی ترقی کے لیے ذمے دار سرکاری ادارہ ہے۔ یہ کونسل دبئی کے 7 مقامی اسپورٹس کلبز کے کام کی نگرانی کرتی ہے اور معاشرے میں خاص طور پر خواتین اور بچوں میں کھیلوں کی سرگرمیوں کی حوصلہ افزائی کرنے کے لیے بھی سرگرم ہے۔,sports
344,"ویڈیو: آئی سی سی نے چیمپئنز ٹرافی کی نئی ویژول آئیڈنٹیٹی جاری کر دی، پاکستانی رنگ نمایاں",https://urdu.arynews.tv/video-champions-trophy-icc-unveils-new-visual-identity/,"چیمپئنز ٹرافی پر ڈیڈ لاک کے دوران آئی سی سی نے میگا ایونٹ کی نئی ویژول آئیڈنٹیٹی جاری کر دی ہے جس میں پاکستانی رنگ نمایاں ہے۔ بھارت کے پاکستان آنے سے انکار اور پاکستان کے ہائبرڈ ماڈل مسترد کرکے پورا ایونٹ اپنے ہی ملک میں کرانے کے فیصلے پر ڈٹ جانے کے بعد میگا ایونٹ کے انعقاد پر شکوک وشبہات کے بادل چھا گئے ہیں۔ تاہم اسی دوران آئی سی سی کی جانب سے چیمپئنز ٹرافی کی نئی ویژول آئیڈنٹیٹی ویڈیو جاری کی ہے۔ ویڈیو میں چیمپئینز ٹرافی 2025ء پاکستان کا لوگو بھی نمایاں ہے جبکہ ٹرافی برانڈ کا نیا ٹائپو گرافک لوگو بھی جاری کردیا ہے۔ اس ویڈیو میں کرکٹ کے یادگار لمحات کو دکھایا گیا ہے لیکن ویڈیو میں ایک اور خاص بات ہے۔ اس ویڈیو میں سب سے نمایاں رنگ پاکستانی نظر آ رہا ہے۔ اس میں پاکستان کا مشہور ٹرک آرٹ دکھایا گیا ہے جب کہ رکشے کو پاکستانی پرچم کے رنگ میں رنگا دکھایا گیا ہے۔ یہ بھی پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ اس کے علاوہ پاکستانی کرکٹرز کے کئی ناقابل فراموش کارکردگی کے مناظر بھی اس ویڈیو کا حصہ ہیں۔ ان میں سابق چیمپئن کپتان سرفراز احمد کا لندن میں 2017 میں فائنل میں بھارت کو عبرت ناک شکست کے بعد چیمپئنز ٹرافی اٹھانے کا ناقابل فراموش منظر بھی شامل ہے۔ ویڈیو دیکھنے کے لیے اسلنکپر کلک کریں۔ واضح رہے کہ چیمپئنز ٹرافی کی آئی سی سی کلینڈر میں 7 سال بعد واپسی ہوئی ہے۔ یہ ایونٹ 19 فروری سے 9 مارچ تک پاکستان میں شیڈول ہے اور پاکستان میزبان ہونے کے ساتھ اس ٹورنامنٹ کا دفاعی چیمپئن بھی ہے۔",sports
345,ویڈیو دیکھیں: چیونٹیوں نے بھارت اور جنوبی افریقہ کا میچ رکوا دیا,https://urdu.arynews.tv/viral-video-ants-stop-india-south-africa-match/,"آپ نے کئی بار کسی بڑے جانور کی وجہ سے میچ میں خلل کا سنا ہوگا مگر چیونٹی جیسے چھوٹے حشرات الارض نے جنوبی افریقہ اور بھارت کا میچ رکوا دیا۔ چونٹیوں کے بھی پر نکل آئے اور انہوں نے گزشتہ روز سنچورین کرکٹ گراؤنڈ پر ایسا حملہ کیا کہ بھارت اور جنوبی افریقہ کے کھلاڑیوں کو میدان سے ہی بھاگنا پڑا۔ سنچورین کرکٹ گراؤنڈ میں چار ٹی ٹوئنٹی میچوں پر مشتمل سیریز کا تیسرا میچ کھیلا جا رہا تھا۔ بھارت نے جنوبی افریقہ کو جیت کے لیے 220 رنز کا ہدف دیا تھا اور جنوبی افریقہ نے ابھی ہدف کا تعاقب شروع ہی کیا تھا کہ چیونٹیوں نے گراؤنڈ پر دھاوا بول دیا۔ اڑنے والی چیونٹیاں گراؤنڈ میں اس قدر داخل ہوگئیں کہ کھیلنا تو دور کی بات ان کے سامنے کھڑا ہونا بھی مشکل ہوگیا۔ صورتحال دیکھ کر امپائرز نے میچ رکوا کر دونوں ٹیموں کے کھلاڑیوں کو گراؤنڈ سے باہر بھیج دیا۔ میچ لگ بھگ 20 منٹ تک رکا رہا۔ بعد ازاں ان چیونٹیوں کا گراؤنڈ سے صفایا کرنے کے بعد میچ دوبارہ شروع کرایا گیا اور یہ میچ بھارت نے سنسنی خیز مقابلے کے بعد 11 رنز سے جیت کر چار میچوں کی سیریز میں دو، ایک سے برتری حاصل کر لی۔",sports
346,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",sports
347,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",sports
348,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",sports
349,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",sports
350,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",sports
351,"چیمپئنز ٹرافی: براڈ کاسٹرز کا آئی سی سی پر دباؤ، جلد شیڈول جاری کرنے کا مطالبہ",https://urdu.arynews.tv/champions-trophy-broadcasters-put-pressure-on-icc/,"بھارت کے پاکستان آنے سے انکار کے بعد چیمپئنز ٹرافی پر ڈیڈ لاک ہے اور براڈ کاسٹرز نے آئی سی سی پر ٹورنامنٹ کے شیڈول کے جلد اعلان کے لیے دباؤ ڈالنا شروع کر دیا ہے۔ آئی سی سی چیمپئنز ٹرافی 19 فروری سے 9 مارچ 2025 تک پاکستان میں شیڈول ہے اور پاکستان میزبان ہونے کے ساتھ ٹورنامنٹ کا دفاعی چیمپئن بھی ہے۔ میگا ایونٹ کے انعقاد کو 100 سے بھی کم دن باقی رہ گئے ہیں۔ آئی سی سی نے 11 نومبر کو 100 دن کے حوالے سے تقریب رکھی تھی جس میں شیڈول کا اعلان کیا جانا تھا۔ تاہم بھارتی ہٹ دھرمی اور پاکستان ٹیم بھیجنے سے انکار کے بعد تقریب موخر اور چیمپئنز ٹرافی کے شیڈول کا اعلان نہیں ہوسکا ہے۔ پاکستان نے آئی سی سی کو خط لکھ ٹورنامنٹ کے لیے ہائبرڈ ماڈل یکسر مسترد کردیا ہے اور بھارت کے نہ آنے کی وضاحت طلب کی ہے، جس کی وجہ سے ڈیڈ لاک پیدا ہوچکا ہے اور انٹرنیشنل کرکٹ کونسل سخت دباؤ میں ہے۔ ایسے میں ایونٹ کے براڈ کاسٹرز نے بھی آئی سی سی پر دباؤ ڈالنا شروع کردیا ہے اور ذرائع نے بتایا ہے کہ انہوں نے انٹرنیشنل کرکٹ کونسل سے چیمپئنز ٹرافی کا شیڈول فوری جاری کرنے کا مطالبہ کیا ہے۔ واضح رہے کہ براڈ کاسٹرز کا سال 2027 تک آئی سی سی سے 3 ارب ڈالرز کے نشریاتی حقوق کا معاہدہ ہے اور براڈ کاسٹرز کی توجہ کا مرکز پاک بھارت میچز ہیں کیونکہ ان کی بڑی آمدنی ان ہی میچز سے ہوتی ہے۔ آئی سی سی نے یقین دلایا تھا کہ اس سرکل میں پاک بھارت میچز لازمی ہوں گے۔ تاہم بھارتی ٹیم کے پاکستان آنے سے انکار اور پاکستان کی جانب سے آئندہ بھارت سے میچز نہ کھیلنے کے اعلان کے بعد ایسا ہوتا دکھائی نہیں دیتا جس سے براڈ کاسٹرز کی آمدنی پر گہرا اثر پڑ سکتا ہے۔ یہ بھی پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ ذرائع کے مطابق چیمپئنز ٹرافی کے شیڈول کے اعلان میں تاخیر سے براڈ کاسٹرز کا بڑا نقصان ہو رہا ہے اور اسی لیے براڈ کاسٹرز نے آئی سی سی سے ایونٹ کے شیڈول کے فوری اعلان کا مطالبہ دہرایا ہے۔ چیمپئنز ٹرافی: آئی سی سی کو قانونی چارہ جوئی کا سامنا کرنا پڑ سکتا ہے اگر۔۔۔۔؟",sports
352,بابر اعظم کا عثمان خواجہ کی فاؤنڈیشن کیلیے اپنی ٹیسٹ جرسی کا تحفہ,https://urdu.arynews.tv/babar-azam-test-jersey-usman-khawaja/,"پاکستان کے اسٹار بلے باز بابر اعظم نے آسٹریلوی کرکٹر عثمان خواجہ کی فاؤنڈیشن کے لیے اپنی ٹیسٹ جرسی تحفے میں دے دی ہے۔ پاکستان کرکٹ ٹیم آسٹریلیا کے دورے پر ہے۔ اس دوران پاکستانی اسٹار بلے باز بابر اعظم نے آسٹریلوی کرکٹر عثمان خواجہ کو ان کی فاؤنڈیشن کے لیے اپنی ٹیسٹ جرسی تحفے میں دی ہے۔ عثمان خواجہ برسبین کرکٹ اسٹیڈیم میں اپنی فاؤنڈیشن کے لیے عطیات جمع کر رہے تھے، تب بابر اعظم نے انہیں اپنی ٹیسٹ جرسی عطیہ کی۔ آسٹریلوی کرکٹر نے بابر اعظم کا شکریہ ادا کیا اور انہیں پاکستان کا عظیم کرکٹر قرار دیا۔ بابر اعظم نے اس موقع پر کہا کہ وہ عثمان خواجہ سے رابطے میں رہتے ہیں اور ان کی فاؤنڈیشن کی مدد کا وعدہ کیا تھا جو آج پورا کر دیا۔ ان کا کہنا تھا کہ عثمان خواجہ کی فاؤنڈیشن کیلئے کچھ کر پانا میرے لیے اعزاز کی بات ہے۔",sports
353,چیمپئنز ٹرافی: پی سی بی کے خط پر آئی سی سی کا بھارتی بورڈ سے رابطہ,https://urdu.arynews.tv/champions-trophy-icc-contacts-indian-board-over-pcbs-letter/,"چیمپئنز ٹرافی میں پاکستان آنے سے بھارتی انکار پر پی سی بی کے لکھے گئے خط پر آئی سی سی نے بھارتی بورڈ سے رابطہ کر لیا ہے۔ آئندہ برس فروری مارچ میں شیڈول چیمپئنز ٹرافی میں بھارت کے پاکستان اپنی ٹیم بھیجنے سے انکار کے بعد میگا ایونٹ کے انعقاد پر خطرات کے بادل منڈلا رہے ہیں۔ پاکستان یہ اوینٹ اپنے ہی ہوم گراؤنڈ پر کرانے کے اصولی موقف پر ڈٹ گیا ہے اور پی سی بی نے آئی سی سی کو خط لکھ کر بھارتی انکار سے متعلق کچھ سوالات کی وضاحت طلب کی ہے۔ ذرائع نے بتایا کہ پی سی بی کے لیٹر کے بعد اب آئی سی سی نے بھارتی بورڈ سے رابطہ کر لیا ہے اور اس سے پاکستان کرکٹ بورڈ کی جانب سے پوچھے گئے سوالات کے جوابات مانگے ہیں۔ ذرائع نے بتایا کہ بھارتی بورڈ تمام قانونی پہلوئوں کو سامنے رکھتے ہوئے تحریری موقف دے گا جس کی روشنی میں آئی سی سی پاکستان کرکٹ بورڈ کو جوابی ای میل بھیجے گا۔ اس لیے آئی سی سی کے جواب میں کچھ دن لگ سکتے ہیں۔ اطلاعات کے مطابق آئی سی سی حکام پاک بھارت تنازع پر دیگر ممالک سے بھی مشاورت کر رہے ہیں، تاکہ مسئلے کا کوئی پائیدار حل ڈھونڈا جا سکے۔ یہ بھی پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ دوسری جانب پاکستان کرکٹ بورڈ نے بھی اس معاملے پر دیگر بورڈز کے ساتھ روابط شروع کردیے تاکہ انہیں بھارتی بورڈ کے رویے سے آگاہ کیا جا سکے۔ چیمپئنز ٹرافی: پی سی بی نے آئی سی سی سے خط میں کیا سوالات پوچھے ہیں؟",sports
354,چیمپئنز ٹرافی: پی سی بی نے آئی سی سی سے خط میں کیا سوالات پوچھے ہیں؟,https://urdu.arynews.tv/champions-trophy-2025-pcb-letter-to-icc-questions/,"چیمپئنز ٹرافی میں بھارت کے پاکستان آنے سے انکار کے بعد پی سی بی نے آئی سی سی کو خط لکھ کر اس حوالے سے کچھ سوالات کیے ہیں۔ چیمئنز ٹرافی آئندہ برس پاکستان میں شیڈول ہے مگر بھارت کے پاکستان آنے سے انکار کے بعد اس معاملے پر ڈیڈ لاک پیدا ہوگیا ہے۔ پاکستان پوری چیمپئنز ٹرافی اپنے ہی ملک میں کرانے کے موقف پر ڈٹ گیا ہے اور ہائبرڈ ماڈل کو مسترد کرتے ہوئے بھارتی انکار سے متعلق کئی سوالات پر آئی سی سی سے جوابات مانگے ہیں جو سامنے آ گئے ہیں۔ ذرائع کے مطابق پاکستان کرکٹ بورڈ نے انٹرنیشنل کرکٹ کونسل سے پوچھا ہے کہ بھارتی کرکٹ بورڈ نے انہیں کب اطلاع دی کہ ان کی ٹیم چیمپئنز ٹرافی کے لیے پاکستان نہیں جائے گی؟ پی سی بی نے یہ سوال بھی کیا ہے کہ کیا بی سی سی آئی نے آئی سی سی کو اپنے انکار سے تحریری طور پر آگاہ کیا ہے؟ اگر کیا ہے تو اس کی وجوہات بتائی جائیں۔ پی سی بی نے بھارت کے چیمپئنز ٹرافی کے لیے پاکستان آنے سے انکار کی تحریری کاپی بھی طلب کی ہے۔ یہ بھی پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ ذرائع کا کہنا ہے کہ پاکستان کرکٹ بورڈ ان تمام سوالات کے جواب لینے کے بعد قانونی مشورہ کرے گا اور پھر اپنی حکومت سے ہدایات لے گا۔ چیمپئنز ٹرافی: آئی سی سی کو قانونی چارہ جوئی کا سامنا کرنا پڑ سکتا ہے اگر۔۔۔۔؟",sports
355,چیمپئنز ٹرافی: آئی سی سی کو قانونی چارہ جوئی کا سامنا کرنا پڑ سکتا ہے اگر۔۔۔۔؟,https://urdu.arynews.tv/champions-tropy-icc-legal-proceedings/,"بھارت کی ہٹ دھرمی کے باعث آئندہ برس پاکستان میں شیڈول چیمپئنز ٹرافی پر ڈیڈ لاک باقی ہے اور آئی سی سی کو قانونی چارہ جوئی کا سامنا کرنا پڑ سکتا ہے۔ آئی سی سی چیمپئنز ٹرافی آئندہ برس 19 فروری سے 9 مارچ تک پاکستان میں کھیلی جانی ہے اور پاکستان میزبان کے ساتھ ٹورنامنٹ کا دفاعی چیمپئن ہے۔ پاکستان کو 28 سال بعد آئی سی سی ایونٹ کی میزبانی ملی تاہم بھارت کی ہٹ دھرمی کے باعث چیمپئنز ٹرافی پر ڈیڈ لاک برقرار ہے۔ آئی سی سی نے ایونٹ کے انعقاد کے 100 دن رہ جانے کے موقع پر شیڈول کا اعلان کرنا تھا مگر بھارت کی جانب سے پاکستان آنے سے انکار کے باعث شیڈول کا اعلان نہیں کیا جا سکا ہے۔ آئی سی سی کی مشکل یہ ہے کہ اس چیمپئنز ٹرافی کا اعلان ایونٹ کے آغاز سے 90 دن پہلے کرنا لازمی ہے یعنی 20 نومبر تک انٹرنیشنل کرکٹ کونسل کو ہر حال میں شیڈول کا اعلان کرنا ہوگا بصورت دیگر آئی سی سی کو قانونی چارہ جوئی کا سامنا کرنا پڑ سکتا ہے۔ اس کی وجہ یہ ہے کہ کمرشل پارٹنرز کو مارکیٹنگ کیلیے کم از کم تین ماہ درکار ہوتے ہیں جبکہ بھارتی انکار کے بعد آئی سی سی بھی دباؤ میں ہے اور پاکستان میں مؤقف سے پیچھے ہٹنے کیلیے تیار نہیں ہے جب کہ پاکستان، بھارت کے بغیر ٹورنامنٹ کا انعقاد ممکن نہیں۔ یہ بھی پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ واضح رہے کہ پاکستان چیمپئنز ٹرافی کے معاملے پر اپنے موقف پر ڈٹ گیا ہے اور آئی سی سی کو خط لکھ کر ہائبرڈ ماڈل مسترد اور بھارت کے پاکستان نہ آنے پر آئندہ ہر جگہ بھارت سے کھیلنے کے انکار کی تنبیہہ کی ہے۔ بھارت کی ضد سے آئی سی سی کو بھاری مالی نقصان ہوسکتا ہے۔",sports
356,شاہد آفریدی نے ٹی ٹوئنٹی سیریز سے قبل ٹیم کو اہم مشورہ دے دیا,https://urdu.arynews.tv/shahid-afridi-about-pak-vs-aus-1st-t20i/,"پاکستان کے سابق کپتان اور عالمی شہرت یافتہ جارح مزاج بلے باز شاہد آفریدی کا کہنا ہے کہ اس وقت اختلافات کو بھلا کر کھیل کو متحد کرنے کا موقع ہے۔ سابق کپتان کا اپنے سوشل میڈیا اکاؤنٹ پر کہنا تھا کہ کرکٹ ایک نازک دوراہے پر ہے، شاید 1970 کی دہائی کے بعد سے اب بڑے چیلنج کا سامنا کر رہی ہے۔ اُنہوں نے کہا کہ کھیل کے نگراں کے طور پر ہم پر فرض ہے کہ اپنی انا کو قابو میں رکھیں، کرکٹ کی ترقی اور اسپرٹ پر فوکس کرنا چاہیئے۔ شاہد آفریدی نے کہا کہ اگر تاریخ نے دو ممالک کو الگ کیا ہو اور وہ اولمپک اسپرٹ میں اکٹھے ہو سکتے ہیں تو ایسا کرکٹ چیمپئنز ٹرافی میں کیوں نہیں ہو سکتا؟ سابق کپتان نے کہا کہ پاکستان میں ہر ٹیم کو چیمپئنز ٹرافی میں دیکھنے کے لیے پرامید ہوں، ساری ٹیمیں ہماری گرمجوشی اور مہمان نوازی کا تجربہ کریں گی، اور میدان سے باہر کی ناقابل فراموش یادیں اپنے ساتھ لے کر جائیں گے۔ اس سے قبل قومی ٹیم کے سابق کپتان نے ٹیم میں کی جانے والی سرجری کو سمجھ سے باہر قرار دیتے ہوئے کہا تھا کہ بابر اعظم کو بہت وقت دے دیا گیا۔ ان کا کہنا تھا کہ ہمارے دور میں تو ورلڈ کپ ختم ہوتے ہی سب سے پہلے کپتان پر چھری چلتی تھی۔ بابر نے تو دو تین ورلڈ کپ، ایشیا کپ میں قیادت کر لی۔ اس کو جتنا وقت اور چانس ملے ماضی میں کسی اور کپتان کو نہیں ملے، اب جو بھی نیا آئے اس کو پورا موقع ملنا چاہیے۔",sports
357,پاک آسٹریلیا ٹی ٹوئنٹی میچ سے قبل شائقین کرکٹ کیلئے بری خبر,https://urdu.arynews.tv/pak-vs-aus-1st-t20i-brisbane-rain-prediction/,"پاکستان اور آسٹریلیا کے درمیان ٹی ٹوئنٹی سیریز کا آغاز آج سے برسبین میں ہونے جارہا ہے، شائقین کرکٹ کے لئے میچ سے قبل ایک بری خبر بھی ہے۔ آسٹریلوی محکمہ موسمیات کا اپنے بیان میں کہنا ہے کہ دوپہر ایک بجے بارش کا امکان ہے، جس کے باعث برسبین میں پاکستان اور آسٹریلیا کا ٹی ٹوئنٹی میچ متاثر ہونے کا خدشہ ہے۔ محکمہ موسمیات کا کہنا ہے کہ دن بھر بارش ہوسکتی ہے، جبکہ ہلکی ہوا چلنے کا بھی امکان ہے جبکہ پہلا ٹی ٹوئنٹی میچ پاکستانی وقت کے مطابق دوپہر ایک بجے شروع ہوجائے گا۔ واضح رہے کہ پاکستان کی جانب سے محمد رضوان ٹی ٹوئنٹی انٹرنیشنل میں پاکستان ٹیم کی قیادت کرنے والے 12 ویں کپتان ہونگے۔ پاکستانی ٹیم کے کپتان محمد رضوان کا کہنا ہے کہ تیاری اچھی ہے، فائنل الیون سے متعلق وہی فیصلہ کیا جائے گا جو بہتر ہوگا۔ جوش انگلس سیریز میں آسٹریلیا کی قیادت کریں گے، آسٹریلیا کو مچل اسٹارک، جوش ہیز ل ووڈ، مستقل کپتان مچل مارش اور اوپنر ٹریوس ہیڈ کی خدمات حاصل نہیں ہوں گی۔ دوسری جانب پاکستان نے آسٹریلیا کو اسی کی سر زمین پر ون ڈے سیریز میں شکست دینے کے ساتھ ایک اور بڑا ریکارڈ اپنے نام کر لیا ہے۔ پاکستان نے آسٹریلیا کو اسی کی سر زمین پر تین ون ڈے میچوں پر مشتمل سیریز میں دو، ایک سے شکست دے کر کینگروز کے دیس میں 22 سال بعد یہ کارنامہ انجام دیا۔ اس کے ساتھ ہی گرین شرٹس آسٹریلیا میں ایشیا کی سب سے کامیاب کرکٹ ٹیم بن گئی ہے۔",sports
358,پاک آسٹریلیا پہلا ٹی 20 آج برسبین میں کھیلا جائے گا,https://urdu.arynews.tv/aus-vs-pak-first-t20-brisbane-today/,"پاکستان اور آسٹریلیا کے درمیان ٹی ٹوئنٹی سیریز کا آغاز آج سے برسبین میں ہوگا، میچ سے قبل شائقین کرکٹ کے لئے ایک بری خبر بھی ہے۔ آسٹریلوی محکمہ موسمیات کے مطابق دوپہر ایک بجے بارش کا امکان ہے، جس کے باعث برسبین میں پاکستان اور آسٹریلیا کا ٹی ٹوئنٹی میچ متاثر ہونے کا خدشہ ہے۔ پاکستان کی جانب سے محمد رضوان ٹی ٹوئنٹی انٹرنیشنل میں پاکستان ٹیم کی قیادت کرنے والے 12 ویں کپتان ہونگے۔ رضوان کا کہنا ہے کہ تیاری اچھی ہے، فائنل الیون سے متعلق وہی فیصلہ کیا جائے گا جو بہتر ہوگا۔ جوش انگلس سیریز میں آسٹریلیا کی قیادت کریں گے، آسٹریلیا کو مچل اسٹارک، جوش ہیز ل ووڈ، مستقل کپتان مچل مارش اور اوپنر ٹریوس ہیڈ کی خدمات حاصل نہیں ہوں گی۔ محکمہ موسمیات کا کہنا ہے کہ دن بھر بارش ہوسکتی ہے، جبکہ ہلکی ہوا چلنے کا بھی امکان ہے جبکہ پہلا ٹی ٹوئنٹی میچ پاکستانی وقت کے مطابق دوپہر ایک بجے شروع ہوجائے گا۔ دوسری جانب پاکستان نے آسٹریلیا کو اسی کی سر زمین پر ون ڈے سیریز میں شکست دینے کے ساتھ ایک اور بڑا ریکارڈ اپنے نام کر لیا ہے۔ پاکستان نے آسٹریلیا کو اسی کی سر زمین پر تین ون ڈے میچوں پر مشتمل سیریز میں دو، ایک سے شکست دے کر کینگروز کے دیس میں 22 سال بعد یہ کارنامہ انجام دیا۔ اس کے ساتھ ہی گرین شرٹس آسٹریلیا میں ایشیا کی سب سے کامیاب کرکٹ ٹیم بن گئی ہے۔ اس سے قبل وقار یونس کی قیادت میں گرین شرٹس نے آسٹریلیا کو 2002 میں ون ڈے سیریز میں شکست دی تھی۔ سیریز میں اس فتح کے ساتھ ہی پاکستان، انگلینڈ اور جنوبی افریقہ کے بعد دنیائے کرکٹ کی تیسری ٹیم بن گئی ہے جس نے کینگروز کو اسی کی سر زمین پر دو طرفہ ون ڈے سیریز میں دوسری بار شکست دی ہے۔ اس کے ساتھ ہی پاکستان خطہ ایشیا کی پہلی ایسی ٹیم بن گئی ہے جس نے کرکٹ کی سپر پاور کو دو بار اسی کی سر زمین پر زیر کرنے کی ہمت کی ہے۔",sports
359,"چیمپئنز ٹرافی: محسن نقوی ڈٹ جائیں تو پاکستان کی جیت ہوگی، باسط علی",https://urdu.arynews.tv/champions-trophy-2025-basit-ali-mohsin-naqvi/,"سابق ٹیسٹ کرکٹر باسط علی کا کہنا ہے کہ چیئرمین پی سی بی محسن نقوی ہائبرڈ ماڈل مسترد کرنے پر ڈٹ جائیں تو پاکستان کی جیت ہوگی۔ اے آر وائی نیوز کے پروگرام ’اسپورٹس روم‘ میں میزبان نجیب الحسنین نے کہا کہ بھارت انتظار کرتا ہے کہ پاکستان کو اس صورتحال میں پھنسا دے کہ آپشن کم رہ جائیں۔ سابق کرکٹر باسط علی نے کہا کہ سب کو پتا تھا بھارت ہمیشہ کی طرح اس مرتبہ بھی سیکیورٹی کا بہانا بنائے گا، اگر چیئرمین پی سی بی محسن نقوی اپنی بات پر قائم رہے تو پاکستان کی جیت ہوگی۔ باسط علی نے کہا کہ قوم محسن نقوی کے ساتھ ہے، فیصلہ انہوں نے کرنا ہے کہ ہائبرڈ ماڈل کی طرف جائیں گے یا منع کردیں گے۔ انہوں نے کہا کہ محسن نقوی کو یہ کہنا چاہیے چیمپئنز ٹرافی پاکستان میں ہی ہوگی۔ باسط علی نے مشورہ دیا کہ پاکستان اور بھارت کو علیحدہ گروپ میں کردیں اور محسن نقوی کہیں کہ فائنل لاہور میں ہوگا چاہے وہ کوئی سی بھی ٹیم ہو جو میگا ایونٹ کے فائنل میں پہنچے۔ یہ پڑھیں: چیمپئنز ٹرافی: پاکستان کرکٹ بورڈ کا آئی سی سی کو خط، ہائبرڈ آپشن مسترد یاد رہے کہ چیمپئنز ٹرافی کے لیے بھارت کے پاکستان نہ آنے کے معاملے پر پی سی بی نے انٹرنیشنل کرکٹ کونسل کو خط لکھ دیا ہے۔ اے آر وائی نیوز کو ذرائع سے ملنے والی اطلاعات کے مطابق پاکستان کرکٹ بورڈ (پی سی بی) نے انٹرنیشنل کرکٹ کونسل (آئی سی سی) کو خط لکھا ہے جس میں چیمپئنز ٹرافی کے لیے بھارت کے پاکستان نہ آنے کی ٹھوس وجوہات معلوم کی گئی ہیں۔ ذرائع کا کہنا تھا کہ حکومت کی ہدایت کے بعد گزشتہ روز پی سی بی نے آئی سی سی کو خط لکھا ہے اور اس معاملے پر اپنی حکومت کے سخت موقف سے آگاہ کیا ہے۔ ذرائع نے بتایا تھا کہ آئی سی سی کو لکھے گئے خط میں پاکستان کرکٹ بورڈ نے چیمپئنز ٹرافی کے لیے ہائبرڈ ماڈل کے آپشن کو مسترد کر دیا ہے۔",sports
360,بھارتی ٹیم پاکستان آئے گی تو۔۔۔۔۔محمد رضوان نے کیا کہا؟,https://urdu.arynews.tv/mohammad-rizwan-chmapions-trophy-indian-team/,"قومی ٹیم کے کپتان محمد رضوان کا کہنا ہے کہ بھارتی ٹیم پاکستان آئے گی تو ویلکم کریں گے۔ برسبین میں میڈیا سے گفتگو کرتے ہوئے قومی وائٹ بال ٹیم کے کپتان محمد رضوان نے چیمپئنز ٹرافی سے متعلق کہا کہ یہ بورڈز کے فیصلے ہیں کہ کیا کرنا ہے اور کیا نہیں۔ انہوں نے امید ظاہر کی کہ بھارتی ٹیم پاکستان آئے گی۔ آسٹریلیا سے ٹی 20 سیریز کے حوالے سے کپتان نے کہا کہ کینگروز کے خلاف سیریز آسان نہیں، جیتنے کی کوشش کریں گے۔ انہوں نے کہا کہ پلیئنگ الیون پر بات ہوئی ہے، جو ٹیم کے لیے بہتر ہو گا وہ فیصلے کریں گے، میں ہمیشہ مشورے کے ساتھ کھیلتا ہوں۔ کپتان نے کہا کہ کوچ جیسن گلیسپی ہارڈ ورک کرتے ہیں اور وہ ٹیم کو جوڑ کر رکھتے ہیں، آسٹریلیا میں ہمارا ہر فاسٹ بولر خوب انجوائے کرتا ہے۔ واضح رہے کہ پاکستان نے آسٹریلیا کو ہوم گراؤنڈ پر ون ڈے سیریز میں 2-1 سے شکست دی تھی۔ یہ پڑھیں: چیمپئنز ٹرافی: پاکستان کرکٹ بورڈ کا آئی سی سی کو خط، ہائبرڈ آپشن مسترد یاد رہے کہ چیمپئنز ٹرافی کے لیے بھارت کے پاکستان نہ آنے کے معاملے پر پی سی بی نے انٹرنیشنل کرکٹ کونسل کو خط لکھ دیا ہے۔ اے آر وائی نیوز کو ذرائع سے ملنے والی اطلاعات کے مطابق پاکستان کرکٹ بورڈ (پی سی بی) نے انٹرنیشنل کرکٹ کونسل (آئی سی سی) کو خط لکھا ہے جس میں چیمپئنز ٹرافی کے لیے بھارت کے پاکستان نہ آنے کی ٹھوس وجوہات معلوم کی گئی ہیں۔ ذرائع کا کہنا تھا کہ حکومت کی ہدایت کے بعد گزشتہ روز پی سی بی نے آئی سی سی کو خط لکھا ہے اور اس معاملے پر اپنی حکومت کے سخت موقف سے آگاہ کیا ہے۔ ذرائع نے بتایا تھا کہ آئی سی سی کو لکھے گئے خط میں پاکستان کرکٹ بورڈ نے چیمپئنز ٹرافی کے لیے ہائبرڈ ماڈل کے آپشن کو مسترد کر دیا ہے۔",sports
361,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",sports
362,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",sports
363,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",sports
364,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",sports
365,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",sports
366,"رحمان اللہ گرباز نے بابر، سچن اور ویرات کا ریکارڈ توڑ دیا",https://urdu.arynews.tv/rahmanullah-gurbaz-breaks-sachin-babar-virat-record/,"افغان کرکٹ ٹیم کے اوپنر بیٹر رحمان اللہ گرباز نے بھارت کے سابق کپتان سچن ٹنڈولکر، ویرات کوہلی اور پاکستان کے سابق کپتان بابر اعظم کا اہم ریکارڈ توڑ دیا۔ افغانستان کرکٹ ٹیم کے کھلاڑی رحمان اللہ گرباز نے اپنے کیریئر کی 8ویں ون ڈے سینچری بنا کر افغانستان کو بنگلہ دیش کے خلاف 5 وکٹوں سے جیت دلانے میں اہم کردار ادا کیا۔ رحمان اللہ گرباز کُھل کر بابر سے متعلق بول پڑے رحمان اللہ گرباز  کی شانداز اننگز کے باعث افغانستان نے شارجہ کرکٹ اسٹیڈیم میں کھیلے گئے سیریز کے فیصلہ کن میچ میں فتح کے ساتھ 3 ایک روزہ میچوں کی سیریز جیت لی۔ رحمان اللہ گرباز نے ٹیم کو سیریز میں کامیابی دلانے کے ساتھ ساتھ سینچری بناتے ہوئے سچن ٹنڈولکر، ویرات کوہلی اور بابر اعظم کا ون ڈے ریکارڈ بھی توڑ دیا۔ بنگلہ دیش کے خلاف 101 رنز کی اپنی شاندار اننگز کے ساتھ، 22 سالہ 346 دن کے گرباز 8 ون ڈے سینچریاں بنانے والے دوسرے کم عمر ترین بلے باز بن گئے، پہلے نمبر پر جنوبی افریقہ کے وکٹ کیپر کوئنٹن ڈی کاک ہیں۔ افغان اوپنر رحمان اللہ گرباز کی ویڈیو وائرل ڈی کاک نے یہ کارنامہ 22 سال 312 دن کی عمر میں انجام دیا تھا اس کے ساتھ ہی گرباز نے سچن ٹنڈولکر کا (22 سال اور 357 دن)، ویرات کوہلی کا (23 سال اور 27 دن) اور پاکستان کے سابق کپتان بابر اعظم کا (23 سال اور 280 دن) کا ریکارڈ بھی توڑ دیا۔",sports
367,بھارت کا تعصب کرکٹ کا ایک اور ایونٹ نگلنے کو تیار!,https://urdu.arynews.tv/blind-cricket-world-cup-indian-government/,بھارت کا تعصب جاری ہے اور حکومت نے تاحال بلائنڈ ٹیم کو ورلڈ کپ کھیلنے کے لیے پاکستان جانے کی اجازت نہیں دی ہے۔ بھارت نے آئندہ سال پاکستان میں شیڈول آئی سی سی چیمپئنز ٹرافی کے لیے اپنی ٹیم کو پاکستان بھیجنے سے صاف انکار کر دیا ہے تو دوسری جانب اب رواں ماہ پاکستان میں ہونے والے بلائنڈ ٹی 20 ورلڈ کپ کے لیے اپنی ٹیم پاکستان بھیجنے میں بھی رخنہ اندازی شروع کر دی ہے۔ انڈین میڈیا کے مطابق بھارتی وزارت کھیل نے رواں ماہ 23 نومبر سے پاکستان میں ہونے والے بلائنڈ کرکٹ ورلڈ کپ کے لیے اپنی ٹیم کو بھیجنے کی این او سی جاری کر دی ہے۔ تاہم وزارت خارجہ اور وزارت داخلہ کی جانب سے اس معاملے پر تاحال خاموشی ہے۔ سیکریٹری انڈین بلائنڈ کرکٹ ایسوسی ایشن کا کہنا ہے کہ وزارت کھیل نے ٹیم کو پاکستان بھیجنے کے لیے این او سی دے دی ہے۔ ہم دو ہفتے سے حکومتی کلیئرنس کا انتظار کر رہے ہیں۔ حکومت جو فیصلہ کرے گی وہ ہمیں منظور ہوگا۔ دوسری جانب پاکستان بلائنڈ کرکٹ کونسل کے چیئرمین سید سلطان شاہ نے واضح کہا ہے کہ بھارتی ٹیم آئے یا نہ آئے بلائنڈ ٹی ٹوئنٹی ورلڈ کپ کی میزبانی پاکستان ہی کرے گا اور یہ ٹورنامنٹ بھارت کے بغیر بھی ہو سکتا ہے۔ واضح رہے کہ بلائنڈ ٹی 20 ورلڈ کپ 23 نومبر سے 3 دسمبر تک پاکستان میں شیڈول ہے۔ بلائنڈ کرکٹ ورلڈ کپ کیلیے پاکستانی اسکواڈ کا اعلان,sports
368,بلائنڈ کرکٹ ورلڈ کپ کیلیے پاکستانی اسکواڈ کا اعلان,https://urdu.arynews.tv/pakistan-squad-announced-for-blind-cricket-world-cup/,"بلائنڈ کرکٹ ورلڈ کپ کے لیے پاکستان کے 16 رکنی اسکواڈ کا اعلان کر دیا گیا ہے نثار علی ٹیم کی قیادت کریں گے۔ چوتھا بلائنڈ کرکٹ ورلڈ کپ رواں ماہ 23 نومبر سے 3 دسمبر تک پاکستان میں کھیلا جائے گا۔ میگا ایونٹ کے لیے پاکستان بلائنڈ کرکٹ کونسل نے 16 رکنی اسکواڈ کا اعلان کر دیا ہے۔ نثار علی ٹیم کے قیادت کریں گے جب کہ بدر منیر ان کے نائب ہوں گے۔ اسکواڈ ان کھلاڑیوں پر مشتمل ہے۔ نثار علی (کپتان)، بدر منیر (نائب کپتان)، ظفر اقبال، محمد ادریس سلیم، محمد شاہ زیب، فخر عباس، محمد آصف، محمد سلمان، بابر علی، نعمت اللہ، ہارون خان، محمد صفدر، کامران اختر، اکمل حیات ناصر، طلحہٰ اقبال اور مطیع اللہ۔ ان کے علاوہ محمد ایاز، معین اسلم اور محمد راشد کو ریزرو کھلاڑیوں کے طور پر رکھا گیا ہے۔ ٹیم آفیشلز میں ہیڈ کوچ محمد جمیل، اسسٹنٹ کوچ مسعود جان، ٹیم منیجر ملک ابرار حسین اور اسسٹنٹ منیجر نوید حسین عباسی شامل ہیں۔ چیئرمین سید سلطان شاہ کے مطابق سینیئرز کے ساتھ نئے کھلاڑیوں کو بھی موقع دیا گیا ہے، امید ہے کہ ٹیم قوم کی توقعات پر پورا اترے گی۔ واضح رہے کہ قومی ٹیم اپنا پہلا میچ 23 نومبر کو جنوبی افریقہ کے خلاف لاہور میں کھیلے گی۔ بھارت ٹورنامنٹ کا دفاعی چیمپئن ہے۔",sports
369,آئی سی سی ون ڈے رینکنگ میں بابر اعظم اور شاہین شاہ کی حکمرانی,https://urdu.arynews.tv/icc-one-day-ranking-babar-azam-and-shaheen-shah-afridi-top/,"آئی سی سی ون ڈے رینکنگ میں پاکستانی کھلاڑیوں کا راج بیٹنگ اور بولنگ میں بابر اعظم اور شاہین شاہ آفریدی پہلی پوزیشن پر ہیں۔ آسٹریلیا کے خلاف شاندار کارکردگی کا انعام شاہین شاہ کو دوبارہ آئی سی سی ون ڈے ریکنگ میں نمبر ون بولر کی پوزیشن حاصل کر کے مل گیا۔ آئی سی سی نے کھلاڑیوں کی ون ڈے رینکنگ جاری کی ہے جس میں شاہین شاہ کا نام سب سے اوپر ہے اور وہ ایک بار پھر دنیا کے نمبر ون بولر کا تاج اپنے سر پر سجانے میں کامیاب ہوگئے ہیں۔ فاسٹ بولرنے آسٹریلیا کے خلاف اسی کی سر زمین پر شاندار کارکردگی کا مظاہرہ کیا اور تین میچز میں 12.6 کی شاندار اوسط سے 8 وکٹیں اڑائیں۔ آسٹریلوی بیٹنگ لائن کو تہس نہس کر کے سیریز کے بہترین کھلاڑی کا اعزاز پانے والے قومی فاسٹ بولر حارث رؤف نے بھی بڑی چھلانگ لگائی اور 14 درجے ترقی پا کر کیریئر بیسٹ 13 ویں پوزیشن حاصل کر لی ہے۔ بولرز رینکنگ میں زمبابوے کے سکندر رضا کی دوسری اور راشد خان ایک درجہ بہتری کے بعد تیسری پوزیشن پر ہیں۔ پاکستان کے اسٹار بلے باز بابر اعظم نے بیٹرز میں پہلی پوزیشن برقرار رکھی ہے۔ بیٹرز میں روہت شرما دوسری، شبھمن گل تیسری اور ویرات کوہلی کی چوتھی پوزیشن ہے۔ ون ڈے آل راؤنڈرز رینکنگ میں افغانستان کے محمد نبی کی پہلی پوزیشن برقرار ہے۔ ویڈیو: فوٹو شوٹ کے دوران رضوان اور بابر اعظم کی چھیڑ چھاڑ",sports
370,ویڈیو: فوٹو شوٹ کے دوران رضوان اور بابر اعظم کی چھیڑ چھاڑ,https://urdu.arynews.tv/video-rizwan-and-babar-azam-photo-shoot-in-australia/,"آسٹریلیا کے خلاف ٹی ٹوئنٹی سیریز سے قبل برسبین میں قومی ٹیم کے فوٹو شوٹ میں کپتان محمد رضوان بابر اعظم کو تنگ کرتے رہے۔ آسٹریلیا کو ون ڈے سیریز میں شکست دینے کے بعد ٹی ٹوئنٹی سیریز میں واش آؤٹ کرنے کا عزم لیے پاکستان ٹیم نے برسبین میں ڈیرے ڈال لیے ہیں۔ مختصر دورانیے کی کرکٹ میچوں کی سیریز کے آغاز سے قبل ہوٹل میں قومی ٹیم کے کھلاڑیوں کا فوٹو شوٹ ہوا جس کی ویڈیو پی سی بی نے اپنے آفیشل انسٹاگرام اکاؤنٹ پر شیئر کی ہے۔ فوٹو شوٹ میں کھلاڑیوں کی تنہا مختلف پوز دیتے ہوئے تصاویر لی گئیں۔ اس دوران جب بابر اعظم فوٹو شوٹ کے لیے پہنچے تو کپتان محمد رضوان انہیں تنگ کرنے آ گئے۔ ویڈیو میں دیکھا جا سکتا ہے کہ بابر اعظم فوٹو شوٹ کے لیے جب پہنچے تو محمد رضوان شرارتی مسکراہٹ کے ساتھ ان کے قریب کھڑے ہوگئے اور مزید نزدیک ہونے لگے، اس دوران بابر اعظم نے بھی مذاق میں ہاتھ مارنے کی کوشش کی جس کے بعد اور محمد رضوان ہنستے واپس چلے گئے۔ A post shared by Pakistan Cricket (@therealpcb) اس کے علاوہ نائب کپتان سلمان علی آغا، نسیم شاہ سمیت تمام کھلاڑیوں نے مختلف پوز دیتے ہوئے خوشگوار ماحول میں فوٹو شوٹ کرایا۔ واضح رہے کہ آسٹریلیا اور پاکستان کے درمیان تین ٹی 20 میچوں کی سیریز کل سے شروع ہو رہی ہے۔ پہلا میچ برسبین میں پاکستانی وقت کے مطابق دوپہر ایک بجے شروع ہوگا۔ پاکستان سے جانے والے ٹی 20 اسکواڈ کے دیگر کھلاڑیوں نے بھی گزشتہ روز برسبین میں موجود قومی اسکواڈ کو جوائن کر لیا ہے۔ تمام کھلاڑی آج پریکٹس کریں گے۔ شاہینوں نے اب تک آسٹریلیا کیخلاف ان کے دیس میں کوئی ٹی ٹوئنٹی میچ نہیں جیتا ہے، مگر ون ڈے سیریز جیتنے کے بعد قومی کھلاڑیوں کے حوصلے بلند اور کپتان محمد رضوان سیریز میں میزبان ٹیم کو واش آؤٹ کر کے نئی تاریخ رقم کرنے کے لیے پر عزم ہیں۔",sports
371,"’’ملک کیلیے کھیلتا ہوں، پیسے کے لیے نہیں‘‘، اسنوکر عالمی چیمپئن محمد آصف کا آبائی شہر میں والہانہ استقبال",https://urdu.arynews.tv/world-snooker-champion-muhammad-asif-reached-faisalabad-warm-welcome/,"اسنوکر کا ورلڈ کپ جیت کر پاکستان کا نام روشن کرنے والے کیوئسٹ محمد آصف کا آبائی شہر فیصل آباد پہنچنے پر والہانہ استقبال کیا گیا۔ اے آر وائی نیوز کے مطابق ورلڈ چیمپئن محمد آصف کو فیصل آباد پہنچنے پر بگھی میں بٹھا کر جھنگ روڈ سے ان کی رہائشگاہ پر لے جایا گیا۔ اس دوران نوجوان اور بچے ڈھول کی تھاپ پر بھنگڑے ڈالتے، پھول اور نوٹ نچھاور کرتے رہے۔ گھر پہنچنے پر شاندار آتشبازی کا مظاہرہ بھی کیا گیا۔ اس موقع پر میڈیا سے گفتگو کرتے ہوئے محمد آصف نے کہا کہ میں ملک کے لیے کھیلتا ہوں، پیسے کے لیے نہیں۔ ورلڈ چیمپئن کا کہنا کسی سے کوئی توقع نہیں، تاہم کئی بار تکلیف ضرور ہوتی ہے کہ اتنا کچھ کرنے کے بعد بھی حکومت سے وہ سپورٹ نہیں ملی، جس کے ہم حق دار ہیں۔ واضح رہے کہ محمد آصف نے قطر میں ہونے والی آئی بی ایس ایف اسنوکر ورلڈ چیمپئن شپ میں ایرائی کوئسٹ کو ہرا کر تیسری بار ورلڈ چیمپئن بننے کا اعزاز حاصل اور اس کے ساتھ ہی بھارتی کیوئسٹ کا تین بار عالمی چیمپئن بننے کا ریکارڈ بھی برابر کیا تھا۔",sports
372,"پاکستانی اسکرائیبل ٹیم کو ویزے دینے سے انکار، بھارت کی مجرمانہ خاموشی",https://urdu.arynews.tv/pakistani-scribal-team-indian-visas-refuse/,"خود کو جمہوریت کا چیمپئن قرار دینے والے بھارت نے ایک بار پھر اپنی روایتی بے حسی اور غیر سنجیدگی کا مظاہرہ کرتے ہوئے پاکستانی اسکرائیبل ٹیم کے کھلاڑیوں کو ویزے دینے سے انکار کردیا۔ بھارتی حکومت نے کھیل میں سیاست گردی کرتے ہوئے اسکرائیبل کی نمبر ون پاکستانی ٹیم کو ایونٹ میں شامل نہ کرنے کیلئے اوچھے ہتھکنڈوں کا استعمال کیا جس کے سبب پاکستان ٹیم ایشین یوتھ اسکریبل چیمپئن شپ کے ٹائٹل کے دفاع سے محروم ہوگئی۔ اس حوالے سے اے آر وائی نیوز کے پروگرام باخبر سویرا میں چیئرمین یوتھ کمیٹی اور پاکستان سکریبل ایسوسی ایشن کے ڈائریکٹر طارق پرویز نے ساری روداد بیان کی۔ ان کا کہنا تھا کہ دو ماہ قبل تمام تر دستاویزات جمع کرانے کے باوجود ویزے آخری وقت میں روکے گئے، اور بعض کھلاڑیوں کو ویزے اتنے دیر سے جاری کیے گئے کہ وہ ایونٹ میں حصہ لینے کے قابل نہیں تھے۔ انہوں نے بتایا کہ بھارت نے ورلڈ یوتھ چیمپئن علی سلمان کو بھی ویزا جاری نہیں کیا، ایونٹ شروع ہونے سے ایک روز قبل 20 کھلاڑیوں میں سے صرف 6 کھلاڑیوں کو ویزے دیے گئے اور وقت کی کمی کے سبب وہ بھی بھارت نہیں جاسکتے۔ انہوں نے بتایا کہ بھارت کی جانب سے کیے جانے والے اس اقدام پر وہاں کی انتظامیہ نے چپ سادھ لی اور رابطہ کرنے پر بھی کسی قسم کا کوئی جواب نہیں دیا۔ طارق پرویز نے بتایا کہ میں اسکرائیبل ورلڈ یوتھ کمیٹی کا چیئرمین ہوں اور ایشیا اسکرائیبل فیڈریشن کا پہلا صدر ہوں اور آئندہ اجلاس میں بھارتی حکومت کے اس اقدام کی شدید مذمت کی جائے گی۔ یاد رہے کہ یہ پہلا موقع نہیں جب انڈیا نے پاکستانی کھلاڑیوں کو ویزا دینے سے انکار کیا ہو۔ حالیہ دنوں میں بھارت نے پاکستانی ٹیم کو ایشین نیٹ بال چیمپئن شپ کے لیے بھی ویزے جاری نہیں کیے تھے۔ اس کے علاوہ تین پاکستانی کیوئسٹز احسن رمضان، محمد حسنین اور محمد حمزہ الیاس کو آئی بی ایس ایف ورلڈ جونئیر سنوکر چیمپئن شپ میں شرکت سے محروم کیا جاچکا ہے۔",sports
373,روہت شرما کی غیرموجودگی میں کپتانی کون کرے گا؟,https://urdu.arynews.tv/rohit-sharma-is-unavailable/,"اپنی ہی سرزمین پر نیوزی لینڈ سے ٹیسٹ سیریز میں شرمناک شکست کے زخموں سے چور چور بھارتی ٹیم کو دورہ آسٹریلیا سے قبل ہی بڑا دھچکا لگ گیا۔ بھارت پانچ میچوں کی بارڈر-گاوسکر ٹرافی 2024-25 کے لئے آسٹریلیا کے ساتھ مقابلہ کرنے کے لئے تیار ہے۔ یادگار سیریز کے اس ایڈیشن کا آغاز پرتھ میں پہلے ٹیسٹ سے ہوگا تاہم، کپتان روہت شرما ذاتی وجوہات کی بناء پر سیریز کے افتتاحی مقابلے میں شرکت نہیں کریں گے۔ ٹائمز آف انڈیا کے مطابق روہت شرما سیریز کے پہلے میچ کے لیے ہندوستانی ٹیم کے ساتھ سفر نہیں کریں گے جس کی وجہ وہ پرتھ میچ کے لیے دستیاب نہیں ہوں گے۔ ٹیم کی آسٹریلیا روانگی سے قبل ہیڈ کوچ گوتم گمبھیر سے روہت شرما کی عدم موجودگی میں قیادت سے متعلق پوچھا گیا تو انہوں نے کہا کہ بمراہ نائب کپتان ہیں لہذا ظاہر ہے کہ اگر روہت دستیاب نہیں ہیں تو وہ پرتھ میں قیادت کریں گے۔ انہوں نے کہا کہ اس وقت کوئی تصدیق نہیں ہے لیکن ہم آپ کو بتائیں گے کہ صورتحال کیا ہوگی امید ہے کہ وہ روہت دستیاب ہوں گے۔ گزشتہ روز پانچ ٹیسٹ میچوں کی سیریز کھیلنے کے لیے آسٹریلیا روانگی سے قبل اس حوالے سے ایک سوال کے جواب میں گوتم گمبھیر نے بڑا طنز کرتے ہوئے کہا کہ رکی پونٹنگ کا بھارتی کرکٹ سے کیا تعلق ہے؟ بھارتی ہیڈ کوچ نے کہا کہ مجھے ویرات کوہلی اور روہت شرما کے حوالے سے کوئی فکر نہیں۔ پونٹنگ کو بھی ہمارے کھلاڑیوں کے بجائے اپنی آسٹریلین ٹیم کے بارے میں بات کرنی چاہیے۔ انہوں نے کہا کہ دونوں کھلاڑی اب بھی کھیل کے لیے پرجوش ہیں۔ رنز اور کامیابی کی بھوک ان میں موجود ہے اور گزشتہ برسوں میں انہوں نے بھارت کے لیے کئی بار غیر معمولی کارکردگی کا مظاہرہ کیا ہے۔ واضح رہے کہ نیوزی لینڈ کے خلاف حالیہ ہوم سیریز میں جہاں بھارت کو تین ٹیسٹ میچوں کی سیریز میں وائٹ واش کی عبرتناک شکست ہوئی وہیں یہ دونوں بڑے کھلاڑی بھی روایتی پرفارمنس کا مظاہرہ نہ کر سکے۔ روہت شرما اور ویرات کوہلی تینوں ٹیسٹ میچوں میں ناکام رہے اور 6 اننگز میں بالترتیب 91 اور 93 رنز ہی بنا سکے تھے۔ واضح رہے کہ بھارت اور آسٹریلیا کے درمیان رواں ماہ 5 ٹیسٹ میچوں پر مشتمل بارڈر گواسکر ٹرافی کھیلی جائے گی۔ بھارت کو آئی سی سی ورلڈ ٹیسٹ چیمپئن شپ کے فائنل میں براہ راست رسائی کے لیے اس سیریز میں لازمی فتح درکار ہے۔ سیریز ڈرا ہونے یا ہارنے کی صورت میں بھارت کو فائنل میں پہنچنے کے لیے دیگر ٹیموں کے نتائج پر بھی انحصار کرنا پڑے گا۔ اسکواڈ روہت شرما (کپتان)، یشسوی جیسوال، ویرات کوہلی، شبمن گل، کے ایل راہول، رشبھ پنت (وکٹ کیپر)، سرفراز خان، ابھیمانیو ایسوارن، دھرو جوریل (وکٹ کیپر)، روی چندرن اشون، رویندرا جدیجا، جسپریت بمراہ، (وائس کیپر) محمد سراج، آکاش دیپ، پرسید کرشنا، ہرشیت رانا، نتیش کمار ریڈی، واشنگٹن سندر",sports
374,"ٹی 20 میں آسٹریلیا کو واش آؤٹ کر کے پاکستان ٹیم نئی تاریخ بنائے گی، محمد رضوان",https://urdu.arynews.tv/muhammad-rizwan-talk-with-team-players/,"پاکستان وائٹ بال کرکٹ ٹیم کے کپتان محمد رضوان نے عزم ظاہر کیا ہے کہ ٹی 20 میں آسٹریلیا کو واش آؤٹ کر کے پاکستان ٹیم نئی تاریخ بنائے گی۔ اے آر وائی نیوز کے مطابق پاکستان کرکٹ ٹیم کے کپتان محمد رضوان نے ڈریسنگ روم میں کھلاڑیوں سے ولولہ انگیز خطاب کرتے ہوئے کہا ہے کہ ٹیم سے کوئی اُمید نہیں کر رہا تھا کہ آسٹریلیا کو آسٹریلیا میں ہرائیں گے، لیکن کھلاڑیوں نے کر دکھایا۔ کپتان نے اپنے کھلاڑیوں کا جوش بڑھاتے ہوئے عزم کا اظہار کیا کہ اب آسٹریلیا کو ٹی 20 سیریز میں واش آؤٹ کر کے پاکستان کرکٹ ٹیم نئی تاریخ بنائے گی۔ انہوں نے کہا کہ پاکستان ٹیم ایک ہے اور متحد ہوکر کھیلی تو لوگوں کی نظروں میں ناممکن فتح حاصل ہوئی۔ مجھے پوری امید ہے کہ دنیا کی ٹیموں نے ہم سے سیکھا ہو گا۔ محمد رضوان کا کہنا ہے کہ ہمارے مقاصد اور ہدف بڑے ہیں۔ ہم نے چیمپئنز ٹرافی، ورلڈ کپ اور اولمپکس جیسے ٹائٹل جیتنے ہیں، اب کسی بھی ملک جائیں گے تو نئی تاریخ رقم کریں گے۔ کپتان نے ساتھ ہی کھلاڑیوں کو ہلکے پھلکے انداز میں یہ تنبیہہ بھی کی کہ وہ ون ڈے سیریز جیتنے کی خوشیاں ضرور منائیں لیکن پاکستانی ستارے کا خیال رکھیں، خوشی میں کوئی ایسا کام نہ ہو جائے کہ ہمارا ستارا اثر انداز ہو۔ ان کا کہنا تھا کہ یہ جیت کسی ایک شخص کی نہیں بلکہ پوری ٹیم اور منیجمنٹ کی جیت ہے۔ میں سب سے فیڈ بیک لیتا رہا جب کہ منیجمنٹ اور کھلاڑیوں سے مشورے کرتا رہتا ہوں۔ چیمپئنز ٹرافی: بھارتی میڈیا نے نیا پروپیگنڈا شروع کر دیا",sports
375,چیمپئنز ٹرافی: بھارتی میڈیا نے نیا پروپیگنڈا شروع کر دیا,https://urdu.arynews.tv/champions-trophy-2025-indian-media-new-propeganda/,"چیمپئنز ٹرافی آئندہ برس پاکستان میں شیڈول ہے مگر متعصب بھارتی میڈیا نے پاکستان پر دباؤ بڑھانے کے لیے نیا پروپیگنڈا شروع کر دیا ہے۔ بھارتی میڈیا اب یہ پروپیگنڈا کر رہا ہے کہ اگر پاکستان چیمپئنز ٹرافی ہائبرڈ ماڈل کے تحت کھیلنے پر راضی نہیں ہوتا ہے تو اس کے انکا پر پاکستان سے اس ٹورنامنٹ کی میزبانی چھینی جا سکتی ہے۔ رپورٹ میں کہا گیا ہے کہ پاکستان کے انکار پر چیمپئنز ٹرافی کا متبادل میزبان جنوبی افریقہ ہوسکتا ہے تاہم اپنے پروپیگنڈے میں بھارتی میڈیا یہ بات بھول گیا کہ جنوبی افریقہ میں فروری میں میگا ایونٹ کا انعقاد ممکن ہی نہیں ہو سکتا ہے۔ فروری میں جنوبی افریقہ میں ٹی ٹوئنٹی لیگ شیڈول ہوتی ہے جس کی وجہ سے آئی سی سی میگا ایونٹ کے لیے اسٹیڈیم ہی دستیاب نہیں ہوں گے۔ دوسری جانب پی سی بی نے بھی اس معاملے پر سخت موقف اپناتے ہوئے آئی سی سی کے سامنے بھرپور احتجاج ریکارڈ کرانے کا فیصلہ کر لیا ہے۔ پاکستان کرکٹ بورڈ نے اس معاملے پر آئی سی سی کو خط تحریر کیا ہے جس میں نہ صرف ہائبرڈ ماڈل کے آپشن کو مسترد کر دیا ہے بلکہ آئی سی سی سے بھارت کے انکار کی ٹھوس وجوہات بھی پوچھ لی ہیں۔ چیمپئنز ٹرافی: پاکستان کرکٹ بورڈ کا آئی سی سی کو خط، ہائبرڈ آپشن مسترد",sports
376,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",sports
377,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",sports
378,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",sports
379,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",sports
380,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",sports
381,"چیمپئنز ٹرافی: پاکستان کرکٹ بورڈ کا آئی سی سی کو خط، ہائبرڈ آپشن مسترد",https://urdu.arynews.tv/champions-trophy-2025-pcb-letter-to-icc-hybrid-model-refused/,چیمپئنز ٹرافی کے لیے بھارت کے پاکستان نہ آنے کے معاملے پر پی سی بی نے انٹرنیشنل کرکٹ کونسل کو خط لکھ دیا ہے۔ اے آر وائی نیوز کو ذرائع سے ملنے والی اطلاعات کے مطابق پاکستان کرکٹ بورڈ (پی سی بی) نے انٹرنیشنل کرکٹ کونسل (آئی سی سی) کو خط لکھا ہے جس میں چیمپئنز ٹرافی کے لیے بھارت کے پاکستان نہ آنے کی ٹھوس وجوہات معلوم کی گئی ہیں۔ ذرائع کا کہنا ہے کہ حکومت کی ہدایت کے بعد گزشتہ روز پی سی بی نے آئی سی سی کو خط لکھا ہے اور اس معاملے پر اپنی حکومت کے سخت موقف سے آگاہ کیا ہے۔ ذرائع نے بتایا کہ آئی سی سی کو لکھے گئے خط میں پاکستان کرکٹ بورڈ نے چیمپئنز ٹرافی کے لیے ہائبرڈ ماڈل کے آپشن کو مسترد کر دیا ہے۔ ذرائع کے مطابق پی سی بی نے واضح کیا ہے کہ بھارتی ٹیم اگر پاکستان نہیں آتی تو آئندہ پاکستان بھی بھارتی ٹیم کے ساتھ کسی بھی وینیو پر نہیں کھیلے گا۔ یاد رہے کہ بھارتی حکومت نے ایک بار پھر روایتی ہٹ دھرمی کا مظاہرہ کرتے ہوئے سیکیورٹی کو وجہ بناتے ہوئے اپنی ٹیم چیمپئنز ٹرافی کے لیے پاکستان بھیجنے سے انکار کر دیا ہے۔ بھارت کا کہنا ہے کہ وہ ایشیا کپ کی طرح چیمپئنز ٹرافی بھی ہائبرڈ ماڈل کے تحت کھیلنا چاہتا ہے اور اپنے میچز یو اے ای میں کھیلنے کا خواہشمند ہے۔ تاہم چیئرمین پی سی بی اس سے قبل بھی متعدد بار دوٹوک موقف دے چکے ہیں کہ چیمپئنز ٹرافی کے لیے ہائبرڈ ماڈل کسی طور قبول نہیں ہوگا۔ پورا ٹورنامنٹ پاکستان میں ہی کرایا جائے گا۔ دوسری جانب شو پیس ایونٹ کے لیے پی سی بی کی تیاریاں بھرپور طریقے سے جاری ہیں اور اسٹیڈیمز کو بین الاقوامی معیار کے مطابق اپ گریڈ کیا جا رہا ہے جب کہ آئی سی سی بھی ٹورنامنٹ کے لیے فنڈز مختص کر چکا ہے۔,sports
382,پاکستان کے نعمان علی آئی سی سی پلیئر آف دی منتھ قرار,https://urdu.arynews.tv/pakistans-nouman-ali-named-icc-player-of-the-month/,"انگلینڈ کے خلاف نا قابل فراموش فتح گر کاکردگی کا صلہ مل گیا آئی سی سی نے پاکستانی اسپنر نعمان علی پلیئر آف دی منتتھ اکتوبر قرار دیا ہے۔ پاکستان نے گزشتہ ماہ انگلینڈ کو تین ٹیسٹ میچوں کی سیریز میں پہلے میچ میں شکست کے باوجود اگلے دونوں میچ جیت کر نہ صرف سیریز دو ایک سے جیتی بلکہ ہوم گراؤنڈ پر قومی ٹیم کے سیریز جیتنے کا ساڑھے تین سالہ قحط کا بھی خاتمہ کیا۔ اس یادگار فتح میں اہم کردار پاکستانی تجربہ کار اسپنر نعمان علی اور ساجد خان نے ادا کیا جنہوں نے دو ٹیسٹ میچز کی چار اننگز میں 39 وکٹیں حاصل کیں۔ لیفٹ آرم اسپ نعمان علی نے 13.85 کی شاندار اوسط سے 20 وکٹیں حاصل اور 78 رنز بنا کر دنیائے کرکٹ کو اپنی جانب متوجہ کیا۔ اس ناقابل فراموش کارکردگی پر انٹرنیشنل کرکٹ کونسل نے نعمان علی کو پلیئر آف دی منتھ اکتوبر 2024 کے لیے نامزد کیا تھا۔ ان کے ہمراہ جنوبی افریقہ کے فاسٹ بولر کگیسو ربادا اور نیوزی لینڈ کے اسپنر مچل سینیٹنر بھی نامزد تھے مگر نعمان کی کارکردگی ان پر بھاری رہی جس کی وجہ سے وہ پلیئر آف دی منتھ قرار پائے۔ آخری بار گزشتہ سال اگست میں بابر اعظم آئی سی سی پلیئر آف دی منتھ قرار پائے تھے جس کے 14 ماہ بعد یہ اعزاز قومی کرکٹر کے حصے میں آیا ہے۔ نعمان علی نے آئی سی سی مینز پلیئر آف دی منتھ کا ایوارڈ ملنے پر خوشی کا اظہار کرتے ہوئے اپنے تمام ساتھی کرکٹرز کا شکریہ ادا کیا ہے ، جن کے تعاون سے وہ یہ شاندار کارکردگی دکھا کر پاکستان کی فتح میں اہم کردار ادا کر سکے۔",sports
383,حارث رؤف کو قومی ٹیم میں کس انوکھے نام سے پکارتے ہیں؟,https://urdu.arynews.tv/haris-rauf-nickname-150-pakistan-team/,"قومی ٹیم کے فاسٹ بولر حارث رؤف نے آسٹریلیا میں کھیلی گئی ون ڈے سیریز میں بہترین کھلاڑی کا اعزاز اپنے نام کیا جبکہ فاسٹ بولر کا نیا ‘نِک نیم’ بھی سامنے آگیا۔ پاکستان نے 22 سال بعد آسٹریلوی زمین پر آسٹریلیا کے خلاف ون ڈے سیریز میں فتح حاصل کی ہے، اس میں حارث رؤف کا بہت اہم کردار تھا۔ قومی ٹیم کی جانب سے فاسٹ بولر نے تینوں میچز میں بہترین کھیل کا مظاہرہ کیا اور مجموعی طور پر 10 وکٹیں حاصل کرتے ہوئے پلیئر آف دی سیریز قرار پائے۔ سیریز میں فتح حاصل کرنے کے بعد انہوں نے شاہین آفریدی سے خصوصی گفتگو کی جسے پی سی بی کی جانب سے سوشل میڈیا پر شیئر بھی کیا گیا۔ شاہین نے گفتگو کے آغاز میں حارث کا تعارف یہ کہتے ہوئے کرایا کہ آج میرے ساتھ ہیں حارث 150’۔ شاہین کا کہنا تھا کہ ہم حارث کو اس کی بولنگ کی اسپیڈ کے باعث ڈیڑھ سو بلاتے ہیں۔ حارث نے شاہین سے گفتگو کے دوران شاندار کارکردگی اور سیریز جیتنے پر اللہ کا شکر ادا کیا۔ اُن کا کہنا تھا کہ 22 سال بعد آسٹریلیا کے خلاف اس کے میدان میں سیریز جیتنا چھوٹی بات نہیں ہے، ٹیم کے اندر ایک اچھا ماحول بنا ہوا ہے، یہ جیت ہمارے لیے بہت اہم ہے۔ حارث نے میکسویل کے متعلق کہا کہ اس کے خلاف کوئی خاص منصوبہ نہیں تھا، میکسویل جس طرح کا بلے باز ہے اسے آؤٹ کرکے اعتماد ملتا ہے۔",sports
384,پاکستان سے شکست: آسٹریلوی میڈیا اور سابق کرکٹرز اپنے کھلاڑیوں پر برس پڑے,https://urdu.arynews.tv/australian-media-and-former-cricketers-are-criticize-of-their-players/,"آسٹریلیا کی پاکستان سے 22 سال بعد اپنی ہی سر زمین پر ون ڈے سیریز میں شکست پر آسٹریلوی میڈیا اور سابق کرکٹرز کھلاڑیوں پر برس پڑے۔ میلبرن میں آسٹریلیا کی فتح اور ایڈیلیڈ میں پاکستان کی جیت کے بعد پرتھ کا میچ فیصلہ کن بن گیا تھا تاہم کرکٹ آسٹریلیا نے اس اہم فیصلہ میچ میں کپتان پیٹ کمنز سمیت مچل اسٹارک، جوش ہیزل ووڈ، اسٹیو اسمتھ اور مارنس لیبوشین کو آرام دینے کا فیصلہ کیا تھا جبکہ مچل مارش اور ٹریوس ہیڈ پہلے ہی پیٹرنٹی چھٹی پر تھے۔ آسٹریلوی میڈیا نے شکست کے بعد فیصلہ کن ون ڈے میں اہم کھلاڑیوں کو آرام دینے کے کرکٹ آسٹریلیا کے فیصلے پر کڑی تنقید کی۔ میڈیا میں رپورٹ کیا گیا کہ کپتان پیٹ کمنز پر تنقید کرتے ہوئے کہا کہ پہلے دو ون ڈے کھیلنے کے بعد پیٹ کمنز آرام کے لیے اپنے گھر سڈنی چلے گئے تھے اور اتوار کی رات وہ اپنی بیوی بیکی کے ساتھ کولڈ پلے کنسرٹ میں گئے، دوسری جانب ٹیسٹ وکٹ کیپر ایلیکس کیری ڈومیسٹک ون ڈے کپ کھیل رہے تھے۔ کرکٹ آسٹریلیا اور ٹیم کے کھلاڑیوں کو سابق آسٹریلوی کرکٹرز نے بھی آڑے ہاتھوں لیا۔ سابق کپتان مائیکل کلارک نے کہا کہ بھارت کے خلاف ٹیسٹ سیریز شروع ہونے میں 10 دن باقی ہیں تو فیصلہ کن ون ڈے میں کھلاڑیوں کو کیوں آرام دیا گیا۔ ان کا کہنا تھا کہ مجھے لگتا ہے کہ ون ڈے عالمی چیمپئن کو ہارنے کی پروا نہیں تھی۔ اگر آسٹریلیا نے پہلے دو میچ جیتے ہوتے تو ہم سمجھ سکتے ہیں کہ وہ اپنے کھلاڑیوں کو آرام دیتے لیکن اب آپ شائقین سے یہ توقع نہیں کر سکتے کہ وہ آکر ایک روزہ کرکٹ دیکھنا چاہیں گے۔ سابق آسٹریلوی کرکٹر مائیک ہسی کا کہنا تھا کہ ایسا کہیں نہیں ہوتا کہ اہم میچ سے قبل 5 کھلاڑیوں کو باہر بٹھا دیں۔ حقیقت یہ ہے کہ تینوں میچز میں آسٹریلوی بیٹنگ پاکستانی بولنگ کے سامنے ایکسپوز ہوئی ہے۔ سابق آسٹریلوی کھلاڑی برینڈن جیولین نے کہا کہ شکست شر مناک ہے، شیڈول ایشو رہا ہے مگر فیصلہ کن میچ سے قبل 5 کھلاڑیوں کو بٹھایا نہیں جاتا۔",sports
385,کس کی فون کال بھارتی ٹیم کو پاکستان لا سکتی ہے؟ انڈین صحافی نے بتا دیا,https://urdu.arynews.tv/champions-trophy-2025-phone-call-india-pakistan/,"بھارت نے روایتی ہٹ دھرمی کا مظاہرہ کرتے ہوئے ایک بار پھر اپنی ٹیم کو چیمپئنز ٹرافی کے لیے پاکستان بھیجنے سے انکار کردیا مگر انڈین صحافی نے حل بھی بتا دیا۔ آئی سی سی چیمپئنز ٹرافی آئندہ برس فروری اور مارچ میں پاکستان میں شیڈول ہے لیکن بھارت ایک بار پھر کھیل میں سیاست لاکر جنٹلمین کھیل سے کھلواڑ شروع کر دیا اور روایتی ہٹ دھرمی کا مظاہرہ کرتے ہوئے مودی سرکاری نے اپنی ٹیم پاکستان بھیجنے سے انکار کر دیا۔ بھارت ہائبرڈ ماڈل کے تحت اپنے میچز یو اے ای میں کھیلنے کا خواہاں ہے۔ تاہم دوسری جانب پی سی بی بھی اپنے موقف پر ڈٹ چکا ہے اور ہائبرڈ ماڈل کو مسترد کرتے ہوئے پورا ایونٹ پاکستان میں کرانے کے موقف پر قائم ہے۔ ایسے میں ایک بھارتی صحافی نے بلیو شرٹس کے پاکستان چیمپئنز ٹرافی کھیلنے کے لیے آنے کی ایک راہ دکھائی ہے جو امید کی کرن بھی بن سکتی ہے۔ نامور بھارتی کرکٹ صحافی ایل پی کے ساہی نے کہا ہے کہ کرکٹ بھارتی وزیراعظم نریندر مودی کو بھی پسند ہے جب کہ سابق پاکستانی وزیراعظم نواز شریف بھی اس کھیل کے دیوانے ہیں اور دونوں ہی رہنماؤں کے درمیان دوستانہ روابط ہیں۔ ایل پی ساہی نے کہا کہ اگر سابق وزیراعظم نواز شریف نریندر مودی کو ایک ٹیلی فون کال کر لیں تو یہ فون کال بھارتی کرکٹ ٹیم کے 16 سال بعد پاکستان آنے کا راستہ کھول سکتی ہے۔ یہی آخری اور بہترین آپشن بھی ہے۔ واضح رہے کہ پاکستان اور بھارت کی تاریخ میں کرکٹ ڈپلومیسی بہت شہرت رکھتی ہے۔ 1987 میں جب پاکستان اور بھارت جنگ کے دہانے پر کھڑے تھے تو اس وقت کے صدر پاکستان جنرل محمد ضیا الحق میچ دیکھنے بھارت پہنچے اور جنگ ٹل گئی۔ سال 2004 میں تمام تر خدشات کے باوجود اس وقت کے بھارتی وزیر اعظم اٹل بہاری واجپائی نے بھارتی کپتان سروو گنگولی کو کہا، پاکستان جائیں میچ ہی نہیں دل بھی جیتیں اور جب بھارتی ٹیم آئی تو پاکستانی شائقین کے ان کے لیے دلوں کے ساتھ اپنے گھروں کے دروازے بھی کھول دیے جس سے نہ صرف مہمان کرکٹرز بلکہ آنے والے بھارتیوں کے دل بھی جیت لیے۔ پاکستان نے 2005 میں بھارت کا جوابی دورہ کیا تو وہاں بھارتی شائقین نے گرین شرٹس اور پاکستانی شائقین کی دل کھول کر مہمان نوازی کی۔ نریندر مودی برف پگھلانے 2015 میں پاکستان آ چکے ہیں اور نواز شریف بھی مودی کی پہلی بار تقریب حلف برداری میں شرکت کے لیے بھارت جا چکے ہیں۔ کرکٹ پچ سے امن کا راستہ پہلے بھی کھلا ہے اور آج بھی کھل سکتا ہے۔ پاکستان اور بھارت کے کھلاڑیوں کو کرکٹ کے میدان میں صف آرا دیکھنے کے لیے صرف سرحد کے دونوں جانب ہی نہیں بلکہ دنیا بھر میں کرکٹ شائقین منتظر ہیں۔",sports
386,افغانستان نے بنگلادیش کو تیسرے میچ میں شکست دیکر سیریز جیت لی,https://urdu.arynews.tv/afghanistan-beat-bangladesh-win-series-2-1/,"افغانستان نے تیسرے ایک روزہ میچ میں بنگلادیش کو ہراکر سیریز میں کامیابی حاصل کرلی۔ بنگلادیش نے شارجہ میں کھیلے گئے ڈے اینڈ نائٹ میچ میں افغانستان کے خلاف پہلے بلے بازی کرتے ہوئے مقررہ 50 اوورز میں 8 وکٹوں کے نقصان پر 244رنز اسکور کئے۔ محمود اللہ نے 98 رنز اسکور کئے اور مہدی مرزا نے 66 رنز کی اننگ کھیلی، جبکہ سومیا سرکار 24 رنز کے ساتھ نمایاں بلے بازوں میں رہے۔ افغانستان کے راشد خان اور محمد نبی کے حصے میں ایک ایک وکٹ آئی جبکہ عظمت اللّٰہ نے 4 کھلاڑیوں کو پویلین کی راہ دکھائی۔ افغانستان بلے بازوں نے 245 رنز کا ہدف 5 وکٹوں کے نقصان پر 10 گیندوں پہلے ہی حاصل کرلیا۔ رحمان اللّٰہ گرباز نے 101 رنز اسکور کیے، عظمت اللّٰہ 70 اور محمد نبی 34 رنز کے ساتھ ناقابل شکست رہے۔ اپنی آل راؤنڈر پرفارمنس کے باعث عظمت اللّٰہ میچ کے بہترین کھلاڑی قرار پائے جبکہ محمد نبی کو سیریز کا بہترین کھلاڑی قرار دیا گیا۔",sports
387,جیسن گلیسپی نے حارث رؤف کی تعریف میں کیا کہا؟,https://urdu.arynews.tv/jason-gillespie-pakistan-bowling-exposes-australian-batting/,"پاکستانی کرکٹ ٹیم کے کوچ جیسن گلیسپی کا کہنا ہے کہ حارث رؤف کے پیس نے آسٹریلوی بیٹنگ کی خامیوں کو ایکسپوز کرکے رکھ دیا۔ جیسن گلیسپی نے آسٹریلوی میڈیا سے گفتگو میں کہا کہ ہم یہ جانتے تھے کہ آخری میچ کیلیے آسٹریلوی ٹیم میں تبدیلیاں کی جائیں گی۔ انہوں نے مزید کہا کہ آپ کے ذہن میں ہمیشہ یہ بات ہوتی ہے کہ پرتھ میں وہ اپنے بڑے فاسٹ باؤلرز میدان میں اتاریں گے۔ پاکستانی کوچ کا کہنا تھا کہ لیکن یہ سلیکٹرز اور کوچز پر منحصر ہے کہ وہ اپنے کھلاڑیوں کو کیسے استعمال میں لاتے ہیں، آسٹریلیا نے پاکستان کے خلاف یہی کچھ کیا۔ اُنہوں نے کہا کہ حارث رؤف کے پیس نے آسٹریلوی بیٹنگ کی خامیوں کو بے نقاب کرکے رکھ دیا، حقیقت یہی ہے کہ ہمیں پہلا میچ بھی جیتنا چاہیے تھا۔ پاکستانی کوچ نے کہا کہ بڑی خوشی کی بات ہے کہ ہم نے آسٹریلیا کو صرف ہرایا نہیں بلکہ بڑے واضح مارجن سے شکست دی، ہم یہی کر سکتے ہیں کہ ہمارے سامنے کوئی بھی حریف ٹیم ہو ان کے خلاف اچھا کھیلیں۔ انہوں نے کہا کہ یہ بڑی غیر حقیقی بات ہے کہ آپ ہر میچ میں ہر ایک کھلاڑی کو کھلائیں، انٹرنیشنل کرکٹ میں آپ کو اپنے پلیئرز کو زیادہ سے زیادہ فٹ رکھنے کی کوشش کرنی ہوتی ہے۔ گلیسپی کا کہنا تھا کہ تین ون ڈے میچز کی سیریز آسٹریلیا کی بہت زیادہ ترجیحات میں شامل نہیں تھیں، ایمانداری سے کہوں تو کرکٹ آسٹریلیا نے ہمارے ون ڈے سیریز کی اتنی پروموشن نہیں کی جو کہ حیران کن تھا۔ اُنہوں نے کہا کہ مجھے یقین ہے کہ آسٹریلوی ٹیم ان خامیوں کو بہتر کرنے کی کوشش کرے گی، اچھے کھلاڑی اور ٹیمیں ایسا ہی کرتی ہیں، آپ سیکھتے ہیں اور نئے چیلنج کیلیے تیاری کرتے ہیں۔ پاکستانی کوچ نے کہا کہ اس سیریز میں ہماری بولنگ آسٹریلوی بیٹنگ کی خامیوں کو سامنے لے کر آئی، ہر میچ میں ہر کھلاڑی کو کھلانا قابل عمل نہیں، اس سے کھلاڑی تھکاوٹ کا شکار ہو سکتے ہیں۔",sports
388,"چیمپئنز ٹرافی: پاکستان آئی سی سی کو ڈرا سکتا ہے، مؤقف تبدیل نہیں کرسکتا، وکرانت گپتا",https://urdu.arynews.tv/champions-trophy-vikrant-gupta-11-hour/,"چیمپئنز ٹرافی سے متعلق بھارتی صحافی وکرانت گپتا کا کہنا ہے کہ پاکستان اس وقت آئی سی سی کو ڈرا سکتا ہے مؤقف تبدیل نہیں کرسکتا۔ اے آر وائی نیوز کے پروگرام ’الیونتھ آور‘ میں گفتگو کرتے ہوئے بھارتی صحافی وکرانت گپتا نے کہا کہ چیمپئنز ٹرافی سر پر ہے اور بھارت نے انکار کردیا ہے، آئی سی سی پر دباؤ ہے کہ پاکستان کیا کرنا چاہ رہا ہے، پاکستانی حکومت نے بھارت کے خلاف سخت موقف اپنایا ہے۔ انہوں نے سوال کیا کہ کیا آئی سی سی اور چیمپئنز ٹرافی بھارت کے خلاف ہوسکتا ہے؟ وکرانت گپتا نے کہا کہ آئی سی سی ایک شخص نہیں بورڈ ہے، آئی سی سی بورڈ سوچ سمجھ کر فیصلہ کرے گا ہوسکتا ہے ہائبرڈ ماڈل پر جائے۔ بھارتی صحافی نے کہا کہ ہائبرڈ ماڈل میں بھارت دبئی میں اپنے میچز رکھوائے گا۔ واضح رہے کہ آئی سی سی چیمپئنز ٹرافی آئندہ سال 19 فروری سے 9 مارچ تک پاکستان میں شیڈول ہے جس میں 8 ٹیموں نے شرکت کرنا ہے۔ یہ پڑھیں: ’جاؤ نہیں کرنی چیمپئنز ٹرافی کی میزبانی‘۔۔ بھارتی صحافی کا دبنگ بیان گزشتہ روز اے آر وائی نیوز سے گفتگو کرتے ہوئے بھارتی صحافی وکرانت گپتا کا کہنا تھا کہ بھارتی ٹیم کو پاکستان بھیجنے سے انکار پر اگر پی سی بی کی جگہ ہوتا تو میں بھی یہی کہتا کہ جاؤ نہیں کرنی چیمپئنز ٹرافی کی میزبانی۔ وکرانت گپتا نے کہا تھا کہ بھارت نے ایک اور پاکستان نے 2 ایگریمنٹ کیے بھارت نے ممبر پارٹیسپیٹنگ ایگریمنٹ  کیا ہے،جو بورڈ ممبر کرتے ہیں جب کہ پاکستان نے پارٹیسپیٹنگ ایگریمنٹ کے ساتھ ہوسٹنگ ایگریمنٹ بھی کیا ہے۔ ان کا کہنا تھا کہ بھارتی حکومت نے  اپنے ٹاپ کھلاڑیوں کی سیکیورٹی کو وجہ بنایا بھارت نےکہہ دیا سیکیورٹی ایشو ہے مجھے نہیں معلوم سیکیورٹی ایشو ہے یا نہیں؟ پاکستان چیمپئنز ٹرافی نہیں کراتا  تو وجہ کیا بتائے گا؟ پاکستان یہ نہیں کہہ سکتا کہ بھارت نے آنے سے انکار کر دیا ہے۔",sports
389,’یقین تھا رضوان جب بھی کپتان بنے گا یہی نتیجہ آئے گا‘,https://urdu.arynews.tv/mohammad-rizwan-yasir-hameed-pakvsaus/,"سابق قومی کرکٹر یاسر حمید کا کہنا ہے کہ مجھے پورا یقین تھا کہ محمد رضوان جب بھی کپتان بنے گا یہی نتیجہ آئے گا۔ اے آر وائی نیوز کے پروگرام ’آف دی ریکارڈ‘ میں گفتگو کرتے ہوئے سابق ٹیسٹ کرکٹر یاسر حمید نے کہا کہ ہم نے کرکٹ کھیلی ہے اور معلوم ہے کہ محمد رضوان کس طرح ٹیم کو ساتھ لے کر چلتا ہے۔ یاسر حمید نے کہا کہ کپتان وہاں پر فلاپ ہونا شروع ہوتا ہے جب وہ پریشر خود پر لیتا ہے اور اس کے سوچنے کی صلاحیت ختم ہوجاتی ہے پھر وہ کسی کی سنتا نہیں ہے اور نہ مشورہ لیتا ہے۔ انہوں نے کہا کہ محمد رضوان کی یہ خوبی ہے کہ وہ بولرز کے ساتھ آئی کانٹیکٹ میں رہتا ہے۔ سابق کرکٹر نے کہا کہ اس سے قبل سرفراز احمد کپتان تھے ہم نے آئی سی سی چیمپئنز ٹرافی جیتی، وہ نمبر چار پر بیٹنگ کے لیے آئے، سری لنکا کے خلاف میچ میں ان کا کیچ بھی ڈراپ ہوا لیکن اللہ نے انہیں عزت دی، ٹیم میں اتحاد اور کچھ کرنے کا جذبہ تھا۔ یہ پڑھیں: محمد رضوان ورلڈ چیمپئنز کو اُن ہی گھر پر زیر کرنے والے دوسرے کپتان واضح رہے کہ محمد رضوان پاکستان کی تاریخ کے دوسرے کپتان ہیں جنہوں نے ورلڈ چیمپئن آسٹریلیا کو ون ڈے سیریز میں ان ہی گھر میں زیر کیا۔ محمد رضوان کی قیادت میں پاکستان ٹیم نے آسٹریلیا کو اس کی سر زمین پر دو، ایک سے ون ڈے سیریز میں شکست دی۔ یہ 22 سال بعد پاکستان کی آسٹریلوی سر زمین پر ون ڈے سیریز میں فتح ہے۔ 2002 میں جب وقار یونس کی قیادت میں گرین شرٹس نے آسٹریلیا کو اسی کے گھر میں مات دی تھی تب بھی آسٹریلیا ون ڈے کا عالمی چیمپئن تھا اور گزشتہ دنوں جب کینگروز کو شاہینوں نے ہرایا ہے تب بھی آسٹریلیا ورلڈ چیمپئن ہے۔",sports
390,مائیکل کلارک کرکٹ آسٹریلیا پر برس پڑے,https://urdu.arynews.tv/michael-clarke-slams-cricket-australia-against-pakistan/,"مائیکل کلارک نے پاکستان کے خلاف اہم کھلاڑیوں کو آرام دینے پر کرکٹ آسٹریلیا کو تنقید کا نشانہ بنایا ہے۔ سابق کپتان مائیکل کلارک نے کرکٹ آسٹریلیا کی جانب سے پاکستان کے خلاف کل ہونے والے تیسرے ون ڈے میں اہم کھلاڑیوں کو آرام دینے کے فیصلے پر سخت برہمی کا اظہار کیا ہے۔ آسٹریلیا کے ون ڈے کپتان پیٹ کمنز کے ساتھ ساتھ اسٹار کھلاڑی مچل اسٹارک، جوش ہیزل ووڈ، مارنس لیبوشگن اور اسٹیو اسمتھ کو پاکستان کے خلاف سیریز کے فیصلہ کن آخری ون ڈے میں شامل نہیں کیا گیا تھا تاکہ وہ ہندوستان کے خلاف بارڈر-گاوسکر ٹیسٹ سیریز کی تیاری کر سکیں۔ واضح رہے کہ پاکستان تین میچوں کی سیریز کا پہلا میچ دو وکٹوں سے ہار گیا تھا تاہم اس نے شاندار واپسی کرتے ہوئے سیریز 2-1 سے جیت لی تھی۔ آسٹریلیا کی شکست کے بعد مائیکل کلارک نے مایوسی کا اظہار کرتے ہوئے کہا کہ پاکستان کے خلاف تیسرے ون ڈے اور بارڈر گواسکر ٹرافی کے پہلے ٹیسٹ کے درمیان 11 دن کا وقفہ ہے، میں تھوڑا سا الجھا ہوا ہوں کہ پہلے ٹیسٹ کے درمیان 11 دن کا وقفہ تھا تو اس دوران کیوں انہیں شامل نہیں کیا گیا۔ 2015 کا ورلڈ کپ جیتنے والے کپتان نے اس بات کا اظہار کیا کہ سیریز برابر ہوگئی اور تیسرا میچ اہم اہمیت کا حامل تھا۔ مائیکل کلارک نے کہا کہ ’’اگر آسٹریلیا نے پہلے دو گیمز جیتے تھے تو آپ سمجھ سکتے ہیں کہ وہ اپنی بڑے کھلاڑیوں کو آرام دیتے لیکن یہ سیریز تھی۔",sports
391,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",sports
392,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",sports
393,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",sports
394,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",sports
395,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",sports
396,چیمپئنز ٹرافی: بھارتی صحافی نے ٹیم پاکستان نہ بھیجنے سے متعلق کیا کہا؟,https://urdu.arynews.tv/champions-trophy-2025-indian-journalist/,"بھارتی صحافی چندریش نارائن کا کہنا ہے کہ حکومت کی اجازت بغیر بھارتی ٹیم پاکستان نہیں آسکتی۔ اے آر وائی نیوز کے پروگرام ’اسپورٹس روم‘ میں گفتگو کرتے ہوئے چیمپئنز ٹرافی سے متعلق بھارتی صحافی چندریش نارائن نے کہا کہ جب بھی پاک بھارت کرکٹ ہوتی ہے تو حکومتوں کے درمیان ہی باتیں ہوتی ہیں، 2004 میں جب بھارتی ٹیم پاکستان آئی تھی تب دونوں ملکوں کے صدر کی رضامندی سے سیریز کھیلی تھی اس کے بعد دو سے تین سیریز کھیلی گئیں۔ انہوں نے کہا کہ جب تک حکومت نہیں چاہے گی تب تک ٹیم پاکستان نہیں آسکتی۔ چندریشن نارائن نے کہا کہ آئی سی سی ٹورنامنٹ سے پہلے ہر بار کوئی نہ کوئی تماشہ ہوتا ہے، کیا یہ تماشہ ہم کو دکھانے کے لیے ہوتا ہے، بند کمروں میں فیصلے پہلے سے ہوجاتے ہیں اور ہمیں بعد میں پتا چلتا ہے۔ انہوں نے کہا کہ ایوارڈ آئی سی سی بورڈ میٹنگ میں ہوتے ہیں تب حکومت سے باتیں نہیں ہوتیں۔ ایک سوال کے جواب میں چندریش نارائن نے کہا کہ مداح یہ چاہتے ہیں کہ پاک بھارت کرکٹ ہو اور وہ اسے انجوائے کرسکیں۔ کرکٹ ویب سائٹ کی رپورٹ کے مطابق بی سی سی آئی کی جانب سے آئی سی سی کو آگاہ کیا جا چکا ہے کہ بھارتی ٹیم چیمپئنز ٹرافی 2025 میں شرکت کے لیے پاکستان نہیں جائے گی۔ یہ پڑھیں: ’جاؤ نہیں کرنی چیمپئنز ٹرافی کی میزبانی‘۔۔ بھارتی صحافی کا دبنگ بیان واضح رہے کہ آئی سی سی چیمپئنز ٹرافی آئندہ سال 19 فروری سے 9 مارچ تک پاکستان میں شیڈول ہے جس میں 8 ٹیموں نے شرکت کرنا ہے۔ گزشتہ روز اے آر وائی نیوز سے گفتگو کرتے ہوئے بھارتی صحافی وکرانت گپتا کا کہنا تھا کہ بھارتی ٹیم کو پاکستان بھیجنے سے انکار پر اگر پی سی بی کی جگہ ہوتا تو میں بھی یہی کہتا کہ جاؤ نہیں کرنی چیمپئنز ٹرافی کی میزبانی۔ وکرانت گپتا نے کہا تھا کہ بھارت نے ایک اور پاکستان نے 2 ایگریمنٹ کیے بھارت نے ممبر پارٹیسپیٹنگ ایگریمنٹ  کیا ہے،جو بورڈ ممبر کرتے ہیں جب کہ پاکستان نے پارٹیسپیٹنگ ایگریمنٹ کے ساتھ ہوسٹنگ ایگریمنٹ بھی کیا ہے۔ ان کا کہنا تھا کہ بھارتی حکومت نے  اپنے ٹاپ کھلاڑیوں کی سیکیورٹی کو وجہ بنایا بھارت نےکہہ دیا سیکیورٹی ایشو ہے مجھے نہیں معلوم سیکیورٹی ایشو ہے یا نہیں؟ پاکستان چیمپئنز ٹرافی نہیں کراتا  تو وجہ کیا بتائے گا؟ پاکستان یہ نہیں کہہ سکتا کہ بھارت نے آنے سے انکار کر دیا ہے۔",sports
397,ویڈیو: سوریا کمار نے چیمپئنز ٹرافی کیلیے پاکستان نہ آنے کے سوال کا جواب دے دیا,https://urdu.arynews.tv/viral-watch-suryakumar-yadav-comments-champions-trophy/,"بھارتی کرکٹر سوریا کمار یادیو نے چیمپئنز ٹرافی کے لیے پاکستان نہ آنے کے سوال کا جواب دے دیا۔ فوٹو اور ویڈیو شیئرنگ ایپ انسٹاگرام پر ویڈیو وائرل ہورہی ہے جس میں سوریا کمار یادیو سے چیمپئنز ٹرافی کے لیے پاکستان نہ آنے سے متعلق سوال کیا گیا۔ سوشل میڈیا صارف نے سوریا کمار سے پوچھا کہ ’مجھے ایک بات بتاسکتے ہیں کہ آپ پاکستان کیوں نہیں آرہے؟ جواب میں سوریا کمار یادیو نے کہا کہ ’یہ ہمارے ہاتھ میں نہیں ہے۔‘ کرکٹ ویب سائٹ کی رپورٹ کے مطابق بی سی سی آئی کی جانب سے آئی سی سی کو آگاہ کیا جا چکا ہے کہ بھارتی ٹیم چیمپئنز ٹرافی 2025 میں شرکت کے لیے پاکستان نہیں جائے گی۔ واضح رہے کہ آئی سی سی چیمپئنز ٹرافی آئندہ سال 19 فروری سے 9 مارچ تک پاکستان میں شیڈول ہے جس میں 8 ٹیموں نے شرکت کرنا ہے۔ گزشتہ روز اے آر وائی نیوز سے گفتگو کرتے ہوئے بھارتی صحافی وکرانت گپتا کا کہنا تھا کہ بھارتی ٹیم کو پاکستان بھیجنے سے انکار پر اگر پی سی بی کی جگہ ہوتا تو میں بھی یہی کہتا کہ جاؤ نہیں کرنی چیمپئنز ٹرافی کی میزبانی۔ یہ پڑھیں: ’جاؤ نہیں کرنی چیمپئنز ٹرافی کی میزبانی‘۔۔ بھارتی صحافی کا دبنگ بیان وکرانت گپتا نے کہا تھا کہ بھارت نے ایک اور پاکستان نے 2 ایگریمنٹ کیے بھارت نے ممبر پارٹیسپیٹنگ ایگریمنٹ  کیا ہے،جو بورڈ ممبر کرتے ہیں جب کہ پاکستان نے پارٹیسپیٹنگ ایگریمنٹ کے ساتھ ہوسٹنگ ایگریمنٹ بھی کیا ہے۔ ان کا کہنا تھا کہ بھارتی حکومت نے  اپنے ٹاپ کھلاڑیوں کی سیکیورٹی کو وجہ بنایا بھارت نےکہہ دیا سیکیورٹی ایشو ہے مجھے نہیں معلوم سیکیورٹی ایشو ہے یا نہیں؟ پاکستان چیمپئنز ٹرافی نہیں کراتا  تو وجہ کیا بتائے گا؟ پاکستان یہ نہیں کہہ سکتا کہ بھارت نے آنے سے انکار کر دیا ہے۔",sports
398,چیمپئنز ٹرافی: بھارتی ٹیم کے پاکستان آنے سے انکار پر محمد حفیظ نے کیا کہا؟,https://urdu.arynews.tv/mohammad-hafeez-reacts-to-indias-refusal-to-visit-pakistan-for-champions-trophy/,"قومی ٹیم کے سابق کپتان محمد حفیظ نے چیمپئنز ٹرافی کے لیے بھارتی ٹیم کے پاکستان آنے سے انکار پر ردعمل دے دیا۔ سماجی رابطے کی ویب سائٹ ایکس پر سابق کپتان محمد حفیظ نے لکھا کہ یہ دن کا خواب تھا کہ بھارت چیمپئنز ٹرافی کے لیے پاکستان آئے گا۔ انہوں نے کہا کہ پاکستان محفوظ ملک ہے اور ایونٹ کی میزبانی کے لیے تیار ہے۔ محمد حفیظ نے لکھا کہ ’پاکستان کرکٹ کھیلنے والے تمام ممالک کی میزبانی کررہا ہے، حکومت اور پی سی بی کے مضبوط اور حیران کن جواب کا منتظر ہوں۔‘ کرکٹ ویب سائٹ کی رپورٹ کے مطابق بی سی سی آئی کی جانب سے آئی سی سی کو آگاہ کیا جا چکا ہے کہ بھارتی ٹیم چیمپئنز ٹرافی 2025 میں شرکت کے لیے پاکستان نہیں جائے گی۔ واضح رہے کہ آئی سی سی چیمپئنز ٹرافی آئندہ سال 19 فروری سے 9 مارچ تک پاکستان میں شیڈول ہے جس میں 8 ٹیموں نے شرکت کرنا ہے۔ یہ پڑھیں: ’جاؤ نہیں کرنی چیمپئنز ٹرافی کی میزبانی‘۔۔ بھارتی صحافی کا دبنگ بیان گزشتہ روز اے آر وائی نیوز سے گفتگو کرتے ہوئے بھارتی صحافی وکرانت گپتا کا کہنا تھا کہ بھارتی ٹیم کو پاکستان بھیجنے سے انکار پر اگر پی سی بی کی جگہ ہوتا تو میں بھی یہی کہتا کہ جاؤ نہیں کرنی چیمپئنز ٹرافی کی میزبانی۔ وکرانت گپتا نے کہا تھا کہ بھارت نے ایک اور پاکستان نے 2 ایگریمنٹ کیے بھارت نے ممبر پارٹیسپیٹنگ ایگریمنٹ  کیا ہے،جو بورڈ ممبر کرتے ہیں جب کہ پاکستان نے پارٹیسپیٹنگ ایگریمنٹ کے ساتھ ہوسٹنگ ایگریمنٹ بھی کیا ہے۔ ان کا کہنا تھا کہ بھارتی حکومت نے  اپنے ٹاپ کھلاڑیوں کی سیکیورٹی کو وجہ بنایا بھارت نےکہہ دیا سیکیورٹی ایشو ہے مجھے نہیں معلوم سیکیورٹی ایشو ہے یا نہیں؟ پاکستان چیمپئنز ٹرافی نہیں کراتا  تو وجہ کیا بتائے گا؟ پاکستان یہ نہیں کہہ سکتا کہ بھارت نے آنے سے انکار کر دیا ہے۔",sports
399,وسیم اکرم نے اب تک کے 3 عظیم ترین پاکستانی کرکٹرز کا نام بتا دیا,https://urdu.arynews.tv/wasim-akram-names-his-top-three-pakistan-cricketers/,"وسیم اکرم نے اپنے اب تک کے تین بہترین پاکستانی کرکٹرز کے نام بتا دیے۔ پاکستان کے سابق لیجنڈ فاسٹ بولر وسیم اکرم نے پاکستان کی بھرپور کرکٹ کی تاریخ کے اپنے تین ٹاپ کرکٹرز کا انکشاف کیا ہے۔ تیسرے نمبر پر وسیم اکرم نے اپنے دیرینہ باؤلنگ پارٹنر وقار یونس کو چنا اور یہ تسلیم کرتے ہوئے کہا کہ وقار کو پاکستان کے عظیم ترین کرکٹرز کی کسی بھی فہرست سے باہر کرنا ناممکن تھا۔ دوسرے نمبر پر آکر بائیں ہاتھ کے تیز رفتار لیجنڈ نے ساتھی کرکٹ عظیم مائیکل وان کے نقش قدم پر چلتے ہوئے جاوید میانداد کا انتخاب کیا۔ اکرم نے پاکستان کرکٹ میں میانداد کی یادگار شراکت کی تعریف کی اور اس بات پر روشنی ڈالی کہ میانداد کی میراث ہمیشہ کے لیے کھیل کے عظیم کھلاڑیوں میں شامل رہے گی۔ ان کا کہنا تھا کہ نمبر دو عظیم جاوید میانداد ہیں میرا مطلب ہے، جب بھی آپ پاکستان سے آنے والے عظیم لوگوں کے بارے میں بات کرتے ہیں تو جاوید میانداد کا نام وہیں اوپر آتا ہے۔ وسیم اکرم نے عظیم ترین پاکستانی کرکٹر میں پہلے نمبر پر ورلڈکپ فاتح ٹیم کے کپتان عمران خان کو رکھا ہے۔ انہوں نے کہا کہ میں نے انہیں اپنے ابتدائی دنوں میں ایک کرکٹر کے طور پر دیکھا ہے بعد میں انہیں آل راؤنڈر کے طور پر دیکھا، وہ عظیم ترین کھلاڑی ہیں۔ اس سے قبل انگلینڈ کے سابق کپتان مائیکل وان اور آسٹریلیا کے سابق بلے باز، ایڈم گلکرسٹ نے اپنے اب تک کے تین بہترین پاکستانی بلے بازوں کا انتخاب کیا ہے۔ پاک آسٹریلیا سیریز کے فیصلہ کن مقابلے میں مائیکل وان سے ان کے انتخاب کے بارے میں پوچھا گیا تو انہوں نے بابراعظم کو تیسرے نمبر پر منتخب کیا۔ پاکستان کے سابق کپتان انضمام الحق کو دوسری چوائس کے طور پر منتخب کیا اور پہلا انتخاب لیجنڈری بلے باز جاوید میانداد کا تھا۔ سابق انگلش کپتان مائیکل وان نے کہا کہ پاکستان ٹیم نے شاندار کھیل کا مظاہرہ کیا، میں نے آسٹریلیا کو اس سے قبل کبھی اتنا کمزور نہیں دیکھا۔",sports
400,پیرس اولمپکس کی وجہ سے فرانس میں کون نقصان میں رہا؟,https://urdu.arynews.tv/who-was-at-a-loss-in-france-due-to-the-paris-olympics/,"رواں سال فرانس کے دارالحکومت میں کامیابی سے منعقد ہونے والے پیرس اولمپکس نے جہاں شہرت سمیٹی وہیں ایک ادارے کو نقصان بھی ہوا۔ کھیلوں کے عالمی مقابلے جس ملک میں بھی منعقد ہوں۔ وہاں تفریحی سرگرمیاں بڑھنے کے ساتھ دنیا بھر سے کھیلوں کے شائقین کی آمد کے باعث تجارتی سرگرمیاں بڑھتی اور ملکی معیشت کو نقصان ہوتا ہے لیکن فرانس میں اس کے بالکل الٹ ہوا ہے۔ پیرس میں رواں سال جولائی میں اولمپکس کا انعقاد کامیابی سے ہوا لیکن کھیلوں کے اس سب سے بڑے میلے کی وجہ سے فرانس کی فضائی کمپنی ایئر فرانس کو مالی نقصان ہوا ہے۔ غیر ملکی میڈیا رپورٹ کے مطابق ایئر فرانس کے ایل ایم نے تیسری سہ ماہی رپورٹ جاری کی جس میں کمپنی کے خالص منافع میں تیزی سے کمی نوٹ کی گئی، جس کی وجہ اولمپک کھیلوں کے دوران مسافروں کا پیرس سفر سے گریز بتایا گیا ہے۔ سہ ماہی رپورٹ میں فرانکو ڈچ گروپ نے 824 ملین یورو (887 ملین ڈالر) کا بعد از ٹیکس منافع ظاہر کیا ہے جو کہ گزشتہ سال کے اسی تین ماہ کی مدت کے دوران ہونے والے نفع کے مقابلے میں 13 فیصد کم ہے۔ ایئر فرانس کی جانب سے جاری بیان میں کہا گیا ہے کہ اولمپک کھیلوں کی وجہ سے پیرس جانے والے بین الاقوامی سیاحوں کی تعداد کم ہوئی اور اسی وجہ سے 160 ملین یورو کا نقصان اٹھانا پڑا۔ واضح رہے کہ ایئر فرانس پیرس 2024 اولمپک اور پیرا اولمپک گیمز کا ایک آفیشل پارٹنر بھی تھا اور اس نے اس موقع پر اپنے جدید ترین طویل فاصلے کے طیارے کا نام ‘پیرس’ رکھا تھا، جو جدید دور کے 33 ویں اولمپیاڈ کا میزبان شہر تھا۔",sports
401,پاکستان کے خلاف ون ڈے سیریز میں منفی ریکارڈ آسٹریلیا کے نام,https://urdu.arynews.tv/australias-negative-record-in-the-odi-series-against-pakistan/,"پاکستان کے خلاف آسٹریلیا 22 سال بعد اپنی سر زمین پر ون ڈے سیریز ہی نہیں ہاری بلکہ کرکٹ کا ایک منفی ریکارڈ بھی اپنے نام کر لیا۔ پاکستان اور آسٹریلیا کے درمیان تین ون ڈے میچوں پر مشتمل سیریز میں گرین شرٹس نے پہلے میچ میں شکست کے باوجود شاندار کم بیک کرتے ہوئے سیریز دو ایک سے اپنے نام کی۔ اس سیریز میں جہاں پاکستانی کرکٹرز کی کارکردگی انتہائی شاندار رہی وہیں ورلڈ چیمپئن آسٹریلیا کی کارکردگی واجبی رہی اور اسی وجہ سے ایک منفی ریکارڈ ان کی ٹیم کے آگے درج ہوگیا۔ اس سیریز میں کینگروز کی جانب سے سب سے بڑا انفرادی اسکور 49 رنز تھا جو کہ جوش انگلس نے میلبرن میں پہلے ون ڈے میں بنایا تھا۔ دوسری جانب پاکستان کی جانب سے دو نصف سنچریاں سامنے آئیں جو صائم ایوب اور عبداللہ شفیق نے ایڈیلیڈ میچ میں بنائیں۔ اس سیریز میں کینگروز کی جانب سے سب سے بڑا انفرادی اسکور 49 رنز تھا جو کہ جوش انگلس نے میلبرن میں پہلے ون ڈے میں بنایا تھا۔ صرف یہی نہیں بلکہ اس سیریز میں پہلی بار کسی بھی میچ میں کوئی ایک بھی 50 اوورز کی اننگ مکمل نہ ہوسکی۔ میلبرن ون ڈے میں پاکستان ٹیم پہلے کھیلتے ہوئے 46.4 اوورز میں 203 رنز پر آل آؤٹ ہوئی اور آسٹریلیا نے مطلوبہ 204 رنز کا ہدف 33.3 اوورز میں حاصل کر لیا۔ ایڈیلیڈ میں کھیلے گئے دوسرے ون ڈے میچ میں پاکستانی بولرز نے آسٹریلیا کو 35 اوورز میں 163 رنز پر ڈھیر کر دیا اور پاکستان نے یہ آسان ہدف 26.3 اوورز میں حاصل کرلیا۔ پرتھ میں کھیلے گئے تیسرے اور فیصلہ کن ون ڈے میں میزبان کینگروز کا اور برا حشر ہوا۔ آسٹریلیا کی ٹیم پاکستانی پیس بیٹری کے سامنے ٹک نہ پائی اور 31.5 اوورز میں 140 رنز پر پویلین لوٹ گئی۔ گرین شرٹس نے یہ ہدف بھی 26.5 اوورز میں حاصل کر لیا۔ واضح رہے کہ سیریز میں اس فتح کے ساتھ پاکستان، آسٹریلیا میں ایشیا کی واحد ٹیم بن گئی ہے جس نے دو بار کینگروز کو اسی کی سر زمین پر ون ڈے سیریز میں ہرایا ہے۔ پاکستان، آسٹریلیا میں ایشیا کی سب سے کامیاب ٹیم بن گئی",sports
402,"پاکستان، آسٹریلیا میں ایشیا کی سب سے کامیاب ٹیم بن گئی",https://urdu.arynews.tv/pakistan-became-asias-most-successful-team-in-australia/,"پاکستان نے آسٹریلیا کو اسی کی سر زمین پر ون ڈے سیریز میں شکست دینے کے ساتھ ایک اور بڑا ریکارڈ اپنے نام کر لیا ہے۔ پاکستان نے آسٹریلیا کو اسی کی سر زمین پر تین ون ڈے میچوں پر مشتمل سیریز میں دو، ایک سے شکست دے کر کینگروز کے دیس میں 22 سال بعد یہ کارنامہ انجام دیا۔ اس کے ساتھ ہی گرین شرٹس آسٹریلیا میں ایشیا کی سب سے کامیاب کرکٹ ٹیم بن گئی ہے۔ اس سے قبل وقار یونس کی قیادت میں گرین شرٹس نے آسٹریلیا کو 2002 میں ون ڈے سیریز میں شکست دی تھی۔ سیریز میں اس فتح کے ساتھ ہی پاکستان، انگلینڈ اور جنوبی افریقہ کے بعد دنیائے کرکٹ کی تیسری ٹیم بن گئی ہے جس نے کینگروز کو اسی کی سر زمین پر دو طرفہ ون ڈے سیریز میں دوسری بار شکست دی ہے۔ اس کے ساتھ ہی پاکستان خطہ ایشیا کی پہلی ایسی ٹیم بن گئی ہے جس نے کرکٹ کی سپر پاور کو دو بار اسی کی سر زمین پر زیر کرنے کی ہمت کی ہے۔ واضح رہے کہ میلبرن میں پاکستان نے شکست کے بعد شاہین کی فطرت کے مطابق پلٹ کر ایسے وار کیا کہ کینگروز کو چاروں شانے چت کرتے ہوئے اگلے دونوں میچ بڑے مارجن سے جیت لیے۔ اس جیت میں پاکستانی پیسرز کا اہم کردار رہا جنہوں نے آسٹریلوی بیٹنگ لائن کو ایسا جکڑا کہ وہ کسی بھی اننگ میں مکمل 50 اوورز بھی نہ کھیل سکی اور نہ ہی کوئی بلے باز نصف سنچری اسکور کر سکا۔ ’’یہ آئی پی ایل نہیں ہے بے بی‘‘، پاکستانی شائقین کا آسٹریلوی بلے بازوں پر طنز",sports
403,بھارتی ہیڈ کوچ گوتم گمبھیر نے روہت شرما اور کوہلی سے متعلق کیا کہا؟,https://urdu.arynews.tv/gotham-gambhir-rohit-sharma-virat-kohli/,نیوزی لینڈ سے وائٹ واش کے بعد بھارتی ٹیم سخت تنقید کی زد میں ہے روہت شرما اور کوہلی بھی اس تنقید سے بچ نہیں پائے جس پر گوتم گمبھیر کو لب کھولنے پڑے۔ بھارت کو نیوزی لینڈ نے اسی کی سر زمین پر تین ٹیسٹ میچوں کی سیریز میں وائٹ واش کرکے جہاں تاریخ رقم کی وہیں اب مداحوں کے ساتھ سابق کرکٹرز کی توپوں کا رخ بھارتی ٹیم کی ناقص کارکردگی بالخصوص کپتان روہت شرما اور ویرات کوہلی کی جانب ہوگیا ہے۔ سابق آسٹریلوی کپتان رکی پونٹنگ نے بھی گزشتہ دنوں روہت شرما اور ویرات کوہلی کی خراب فارم کا تذکرہ کرتے ہوئے ٹیم میں شمولیت پر سوال اٹھایا تھا۔ رکی پونٹنگ کی اس تنقید پر بھارتی ٹیم کے ہیڈ کوچ گوتم گمبھیر خاموش نہ رہ سکے اور اپنے دونوں سینئر کھلاڑیوں کے دفاع میں سامنے آ گئے۔ گزشتہ روز پانچ ٹیسٹ میچوں کی سیریز کھیلنے کے لیے آسٹریلیا روانگی سے قبل اس حوالے سے ایک سوال کے جواب میں گوتم گمبھیر نے بڑا طنز کرتے ہوئے کہا کہ رکی پونٹنگ کا بھارتی کرکٹ سے کیا تعلق ہے؟ بھارتی ہیڈ کوچ نے کہا کہ مجھے ویرات کوہلی اور روہت شرما کے حوالے سے کوئی فکر نہیں۔ پونٹنگ کو بھی ہمارے کھلاڑیوں کے بجائے اپنی آسٹریلین ٹیم کے بارے میں بات کرنی چاہیے۔ انہوں نے کہا کہ دونوں کھلاڑی اب بھی کھیل کے لیے پرجوش ہیں۔ رنز اور کامیابی کی بھوک ان میں موجود ہے اور گزشتہ برسوں میں انہوں نے بھارت کے لیے کئی بار غیر معمولی کارکردگی کا مظاہرہ کیا ہے۔ واضح رہے کہ نیوزی لینڈ کے خلاف حالیہ ہوم سیریز میں جہاں بھارت کو تین ٹیسٹ میچوں کی سیریز میں وائٹ واش کی عبرتناک شکست ہوئی وہیں یہ دونوں بڑے کھلاڑی بھی روایتی پرفارمنس کا مظاہرہ نہ کر سکے۔ روہت شرما اور ویرات کوہلی تینوں ٹیسٹ میچوں میں ناکام رہے اور 6 اننگز میں بالترتیب 91 اور 93 رنز ہی بنا سکے تھے۔ واضح رہے کہ بھارت اور آسٹریلیا کے درمیان رواں ماہ 5 ٹیسٹ میچوں پر مشتمل بارڈر گواسکر ٹرافی کھیلی جائے گی۔ بھارت کو آئی سی سی ورلڈ ٹیسٹ چیمپئن شپ کے فائنل میں براہ راست رسائی کے لیے اس سیریز میں لازمی فتح درکار ہے۔ سیریز ڈرا ہونے یا ہارنے کی صورت میں بھارت کو فائنل میں پہنچنے کے لیے دیگر ٹیموں کے نتائج پر بھی انحصار کرنا پڑے گا۔,sports
404,تھل ڈیزرٹ جیپ ریلی آصف چوہدری نے جیت لی,https://urdu.arynews.tv/thal-desert-jeep-rally-was-won-by-asif-chaudhry/,"نویں تھل ڈیزرٹ جیپ ریلی آصف فضل چوہدری کے نام رہی اور انہوں نے پری پیئرڈ کٹیگری میں سب کو پیچھے چھوڑ دیا۔ تھل جیپ ریلی میں آخری روز اتوار کو شدید اسموگ کے باعث ٹریک پر حد نگاہ انتہائی کم ہونے کے باعث پری پیئرڈ کیٹیگری کے مقابلے 4 گھنٹے 40 منٹ کی تاخیر سے ہوئے۔ 200 کلومیٹر کا ٹریک کم کر کے 30 کلومیٹر تک محدود کرنا پڑا۔ پری پیئرڈ کیٹیگری میں 3 خواتین سمیت 34 ریسرز نے حصہ لیا۔ کوالیفائنگ راؤنڈ میں گاڑی الٹنے کے باعث معمولی زخمی ہونے والے غیرملکی ریسر آصف علی بھی پری پیئرڈ کیٹیگری کے مقابلے میں شریک ہوئے۔ ریلی شروع ہوئی تو معروف ریسر نادر مگسی سب سے پہلے ٹریک پر روانہ ہوئے تاہم مقابلہ آصف فضل چوہدری کے نام رہا۔ آصف فضل چوہدری صرف 18 منٹ اور 3 سیکنڈ میں اختتامی پوائنٹ پر پہنچ کر پہلے نمبر پر رہے۔ فیصل شادی خیل 18 منٹ 12 سیکنڈز میں فاصلہ طے کر کے دوسرے جب کہ صاحبزادہ سلطان 18 منٹ 16 سیکنڈز میں فاصلہ طے کر کے تیسرے نمبر پر رہے۔ خواتین ریسرز میں دینا پٹیل بازی لے گئیں۔ لالین اخونزادہ نے دوسری جب کہ سلمیٰ مروت نے تیسری پوزیشن حاصل کی۔ اسٹاک کٹیگری میں حسن علی مگسی نے میدان مارا۔ ریلی میں پہلی بار بگھی ریس بھی متعارف کرائی گئی، جس میں ندیم خان کامیاب ہوئے۔۔ انعامات تقسیم کرنے کی تقریب فیصل اسٹیڈیم میں ہوئی، جہاں گلوکاروں نے اپنے فن کا زبردست مظاہرہ کیا۔ تھل جیپ ریلی میں شائقین کی تفریح طبع کے لیے چائے، جلیبی، پکوڑوں اور کھانے پینے کے اسٹالز بھی لگائے گئے تھے جس سے شائقین خوب محظوظ ہوئے اور مقابلوں کو انجوائے کرنے کے ساتھ ساتھ زبان کے ذائقوں سے بھی لطف اندوز ہوتے رہے۔",sports
405,"’’یہ آئی پی ایل نہیں ہے بے بی‘‘، پاکستانی شائقین کا آسٹریلوی بلے بازوں پر طنز",https://urdu.arynews.tv/pakistan-victory-against-australia-and-social-media/,"آسٹریلیا کے خلاف پاکستان نے 22 سال بعد ون ڈے سیریز جیت کر تاریخ رقم کی اس شاندار فتح پر سوشل میڈیا پر پاکستانی فینز نے مخالفین کو آڑے ہاتھوں لیا۔ محمد رضوان کی قیادت میں پاکستانی ٹیم نے وہ کر دکھایا جو بڑے بڑے کپتان نہ کر سکے۔ ون ڈے سیریز دو صفر سے جیت کر جہاں قوم کو خوشی سے نوازا وہیں قومی ٹیم پر تنقید کرنے والوں کو پاکستانی فینز کی جانب سے جواب دینے کا موقع بھی فراہم کر دیا۔ میلبرن میں کھیلے گئے پہلے ون ڈے میں جب کامران غلام ایک تیز باؤنس بول پر آؤٹ ہوئے تھے تو آسٹریلین کمنٹیٹر نے طنزیہ کہا تھا کہ ’’یہ ملتان نہیں ہے بے بی‘‘، انہیں پتہ نہ تھا کہ یہ جملہ ان کے اپنے گلے پڑ جائے گا۔ پاکستانی شائقین نے گرین شرٹس کی شاندار فتح کے بعد پاکستانی بلے بازوں پر طنز کرنے والے کمنٹیٹر کی خوب کلاس لی اور پورا پورا بدلہ چکاتے ہوئے آسٹریلوی بلے بازوں پر طنز کے تیر برساتے ہوئے لکھا کہ ’’یہ آئی پی ایل نہیں ہے بے بی‘‘۔ اپنی اس خوشی میں پاکستانی فینز بھارت کے سابق کھلاڑی عرفان پٹھان کو کیسے بھول سکتے ہیں، جو ہر موقع پر پاکستان پر طنز کرنے سے باز نہیں آتے۔ پاکستانی شائقین کرکٹ نے عرفان پٹھان کو خوب یاد دلایا کہ آج سنڈے ہے۔ اسی سنڈے کو پاکستان نے آسٹریلیا کو اسی سر زمین پر مات دی جب کہ بھارتی شیر اپنے ہی گھر میں جنوبی افریقہ کے سامنے ڈھیر ہوئے۔ صرف اتنا ہی نہیں پاکستان کرکٹ کی جیت پر نو منتخب امریکی صدر ڈونلڈ ٹرمپ کا ڈانس بھی خوب وائرل ہوا جس سے صارفین محظوظ ہوئے۔ سوشل میڈیا پر حارث رؤف کے ہاتھوں آؤٹ ہونے والے گلین میکسویل کو بھی بہت یاد کیا گیا اور تو اور حسن علی کا سپرمین کر لے گا بھی خوب شیئر ہوا۔ ایک صارف نے بھارتی اداکار اکشے کمار کی تصویر کے ساتھ پاکستان کی فتوحات اور بھارت کی شکستوں پر طنز کا تیر چلایا تو ایک صرف نے تو بابر اعظم اور حارث کی تصویر پوسٹ کر کے لکھا کہ ’’میری کپتانی میں تو تو 90 رنز کھاتا تھا‘‘۔ واضح رہے کہ تین ون ڈے میچوں کی سیریز میں فتح میں اہم کردار پاکستانی پیسرز کا رہا جنہوں نے 26 وکٹیں اپنے نام کیں۔ حارث رؤف نے 10 وکٹیں حاصل کیں۔ شاہین شاہ نے 8، نسیم شاہ نے 5 جب کہ محمد حسنین نے 3 کھلاڑیوں کا شکار کیا۔ پوری سیریز میں حارث رؤف آسٹریلین آل راؤنڈر میکسویل کے لیے ڈراؤنا خواب بنے رہے اور ان کی نو گیندوں کا بمشکل سامنا کر کے تینوں بار حارث کی وکٹ بنے۔ دو بار تو انہیں رنز کا کھاتہ کھولنے کا موقع ہی نہ مل سکا۔ حارث رؤف، گلین میکسویل کے لیے ڈراؤنا خواب بن گئے",sports
406,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",sports
407,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",sports
408,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",sports
409,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ A post shared by Pakistan Cricket (@therealpcb) تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ A post shared by cricket.com.au (@cricketcomau) کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",sports
410,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",sports
411,جوش فلپ T20 سیریز کیلئے آسٹریلیا کے اسکواڈ میں شامل,https://urdu.arynews.tv/pak-vs-aus-t20-series-josh-phillips/,"پاکستان کے خلاف ٹی ٹوئنٹی سیریز کے لیے آسٹریلیا نے جوش فلپ کو اسکواڈ میں شامل کرلیا ہے۔ کرکٹ آسٹریلیا کا اس حوالے سے کہنا ہے کہ جوش فلپ ٹی ٹوئنٹی اسکواڈ میں بھی شامل رہیں گے۔ کوپر کنولی کی جگہ فلپ کو اسکواڈ میں شامل کیا گیا ہے، تیسرے ون ڈے میچ میں کوپر کنولی انجری کا شکار ہوگئے تھے۔ پاکستان اور آسٹریلیا کے درمیان تین ٹی ٹوئنٹی میچز کی سیریز کا پہلا ٹی ٹونٹی میچ 14 نومبر کو برسبین کھیلا جائے گا۔ دوسری جانب پاکستان نے آسٹریلیا کو 22 سال بعد اسی کی سر زمین پر ون ڈے سیریز ہرا دی کپتان محمد رضوان نے اس فتح کا کریڈٹ پوری ٹیم کو دیا ہے۔ میچ کے بعد گفتگو کرتے ہوئے محمد رضوان نے کہا کہ آسٹریلیا کو اس کے گھر پر ہرانا کبھی بھی آسان نہیں ہوتا۔ فاسٹ بولرز نے سیریز میں شاندار پرفارمنس دکھائی جب کہ صائم ایوب اور عبداللہ شفیق نے ٹیم کو اچھے اسٹارٹ دیے۔ محمد رضوان نے کہا ک ہماری ٹیم نے توقعات کے مطابق پرفارم کیا۔ میری ٹیم کا ہر کھلاڑی کپتان ہے اور ہم یہ سیریز سب کے مشوروں سے جیتے ہیں۔ ان کا یہ بھی کہنا ہے کہ فینز ہمیں ہر جگہ سپورٹ کرتے ہیں، چاہے موسم جیسا بھی ہو یا ہم جیتں یا ہاریں۔ واضح رہے کہ محمد رضوان کا وائٹ بال کپتان مقرر ہونے کے بعد پہلا اسائنمنٹ دورہ آسٹریلیا ہے۔ کینگروز کے دیس آنے سے قبل انہوں نے کہا تھا کہ آسٹریلیا میں کافی عرصے سے نہیں جیتے تو اس کا مطلب یہ نہیں کہ کبھی نہیں جیت سکتے۔",sports
412,روہت شرما کا دورہ پاکستان سے متعلق اہم بیان,https://urdu.arynews.tv/rohit-sharma-about-champions-trophy-2025/,"بھارتی کرکٹ ٹیم کے کپتان روہت شرما نے کہا ہے کہ پاکستان جانے یا نہ جانے کا فیصلہ ہمارے ہاتھ میں نہیں ہے، دونوں بورڈز یہ فیصلہ کریں گے۔ بھارتی کپتان روہت شرما نے کہا کہ ہماری توجہ چیمپئنز ٹرافی پر ہے، اگر بھارتی ٹیم کو پاکستان بھیجا جائے گا تو ہمیں کوئی ایشو نہیں ہے۔ دوسری جانب بھارت کے چیمپئنز ٹرافی کیلئے پاکستان آنے سے انکار پر آئی سی سی نے پی سی بی کو باضابطہ آگاہ کر دیا۔ ذرائع کے مطابق پی سی بی نے حکومت پاکستان سے رابطہ کر کے بھارت کے فیصلے سے آگاہ کیا ہے۔ پاکستان کرکٹ بورڈ کی جانب سے بھارت کے انکار پر سخت فیصلے لینے کا امکان ہے۔ پاکستان چیمپئنز ٹرافی کیلئے کسی متبادل ماڈل کو قبول نہیں کرے گا جب کہ پی سی بی بھارت کے خلاف عالمی عدالت سے رجوع کرے گا۔ ذرائع کا کہنا ہے کہ ٹورنامنٹ ہائبرڈ ماڈل پر گیا تو پاکستان چیمپئنز ٹرافی کھیلنے سے انکار کر سکتا ہے۔بھارتی ٹیم پاکستان نہ آئی تو پاکستان آئندہ کبھی بھارت سے میچ نہیں کھیلے گا۔ حکومت کا موقف ہے کہ پاکستان ٹیم ہمیشہ بھارت بھیج کر اچھا تاثر دیا گیا لیکن بھارت نے ہمیشہ سیاست کو شامل کیا، پاکستان میں اسٹیڈیم بن رہے ہیں اور سیکیورٹی بھی اچھی ہے اس صورتحال میں بھارت کے پاکستان نہ آنے کیلئے کوئی جواز نہیں اگر بھارت نہیں آئے گا تو ریونیو نقصان ہمیں ہوگا بھارت سے ہم میچ نہیں کھیلیں گے تب ان کا نقصان بھی ہو گا۔",sports
413,دوسرا ٹی ٹوئنٹی : جنوبی افریقہ نے بھارت کو شکست دے دی,https://urdu.arynews.tv/india-vs-south-africa-2nd-t20-match/,"نئی دہلی : بھارت اور جنوبی افریقہ کے درمیان کھیلے گئے دوسرے ٹی ٹونٹی میچ میں جنوبی افریقہ نے بھارت کو 3وکٹوں سے شکست دے دی۔ پہلے ٹی 20 میچ میں بھارت سے شکست کھانے والے میزبان جنوبی افریقہ کے باؤلرز نے دوسرے ٹی 20 میچ میں بھارتی سورماؤں کو کافی پریشان کیے رکھا۔ اس فتح کے بعد جنوبی افریقہ نے سیریزبرابر کرلی، بھارتی سورما افریقی باؤلرز کے سامنے بری طرح ناکام رہے جس کی وجہ سے بھارتی ٹیم 6 وکٹوں پر صرف 124رنز ہی بناسکی جواب میں جنوبی افریقہ نے 19اوورز میں 3 وکٹوں سے فتح اپنے نام کرلی۔ بھارت اور جنوبی افریقہ کے درمیان دوسرا ٹی ٹوئٹی میچ اتوار کو کھیلا گیا، افریقی کپتان ایڈن مارکرم نے ٹاس جیت کر پہلے فیلڈنگ کا فیصلہ کیا۔ مارکو یانسن نے گزشتہ میچ میں سنچری بنانے والے سنجو سیمسن کو کھاتہ بھی نہیں کھولنے دیا، ہندوستان کے دوسرے اوپنر ابھیشیک شرما اور کپتان سوریا کمار یادو 4-4 رنز بنانے کے بعد آؤٹ ہوگئے۔ صرف 15 رنز کے اسکور پر تیسرا وکٹ گنوانے والی بھارتی ٹیم کو تلک ورما (20)، اکشر پٹیل (27) اور ہاردک پانڈیا (39) نے 124 کے اسکور تک پہنچایا۔ جواب میں 125رنز کے ہدف کا تعاقب کرنے والی جنوبی افریقہ کی ٹیم کا آغاز اچھا نہیں رہا، ابتدا میں میزبان ٹیم مشکلات کا شکار تھی، 66 رنز پر 6 وکٹیں گنوا چکی تھی لیکن ٹرسٹن اسٹبس اور جیرالڈ کوئٹزی نے آخری اوورز میں شاندار بلے بازی کرتے ہوئے بھارتی ٹیم سے میچ چھین کر اپنے قابو میں کرلیا۔ یاد رہے کہ پہلے میچ میں بھی افریقی کپتان ایڈن مارکرم نے ٹاس جیت کر پہلے باؤلنگ کرنے کا فیصلہ کیا تھا لیکن اس وقت ہندوستان نے 200سے زیادہ رنز بنا ڈالے تھے۔ لیکن دوسرے ٹی20 میچ میں جنوبی افریقی گیند بازوں نے اپنے کپتان کے فیصلہ کو صحیح ثابت کرتے ہوئے ہندوستانی ٹیم کو مسلسل جھٹکے دیے۔",sports
414,’جاؤ نہیں کرنی چیمپئنز ٹرافی کی میزبانی‘۔۔ بھارتی صحافی کا دبنگ بیان,https://urdu.arynews.tv/vikrant-gupta-ary-news/,"بھارتی صحافی وکرانت گپتا کہا ہے کہ بھارتی ٹیم کو پاکستان بھیجنے سے انکار پر اگر پی سی بی کی جگہ ہوتا تو میں بھی یہی کہتا کہ جاؤ نہیں کرنی چیمپئنز ٹرافی کی میزبانی۔ اے آر وائی نیوز سے گفتگو کرتے ہوئے انہوں نے کہا کہ بھارتی فیصلے سے متعلق 4ماہ پہلے ہی باتیں ہورہی تھی بھارت کے انکار کے بعد اب پاکستان  کیا کرے گا؟ کیونکہ پاکستان کیلئے چیمپئنز ٹرافی ہوسٹ نہ کرنا ممکن نہیں۔ وکرانت گپتا نے کہا کہ بھارت نے ایک اور پاکستان نے 2 ایگریمنٹ کیے بھارت نے ممبر پارٹیسپیٹنگ ایگریمنٹ  کیا ہے،جو بورڈ ممبر کرتے ہیں جب کہ پاکستان نے پارٹیسپیٹنگ ایگریمنٹ کے ساتھ ہوسٹنگ ایگریمنٹ بھی کیا ہے۔ ان کا کہنا تھا کہ بھارتی حکومت نے  اپنے ٹاپ کھلاڑیوں کی سیکیورٹی کو وجہ بنایا بھارت نےکہہ دیا سیکیورٹی ایشو ہے مجھے نہیں معلوم سیکیورٹی ایشو ہے یا نہیں؟ پاکستان چیمپئنز ٹرافی نہیں کراتا  تو وجہ کیا بتائے گا؟ پاکستان یہ نہیں کہہ سکتا کہ بھارت نے آنے سے انکار کر دیا ہے۔ انہوں نے کہا کہ پاکستان کو کچھ نہ کچھ  ایسی وجہ بتانی پڑے گی جو تسلیم کی جائے، چیمپئنز ٹرافی نہ کرانے پرنقصان نہیں بلکہ پاکستان پرپابندیاں لگ سکتی ہیں، تسلیم کرتا ہوں اگر پی سی بی کی جگہ ہوتا تو میں بھی یہی کہتا کہ یہ کیا بات ہوئی، بھارتی کھلاڑیوں کو پاکستان میں بہت پیار ملے گا یہ سچ ہے آج ماحول تبدیل ہے،کسی کو نہیں سمجھتا سکتے  کہ ان کو  پاکستان میں پیار ملےگا۔",sports
415,دورہِ آسٹریلیا: شکستوں سے چُور بھارتی ٹیم کو بڑا دھچکا,https://urdu.arynews.tv/aus-vs-ind-rohit-sharma-indian-team/,"اپنی ہی سرزمین پر نیوزی لینڈ سے ٹیسٹ سیریز میں شرمناک شکست کے زخموں سے چور چور بھارتی ٹیم کو دورہ آسٹریلیا سے قبل ہی بڑا دھچکا لگ گیا۔ بھارت پانچ میچوں کی بارڈر-گاوسکر ٹرافی 2024-25 کے لئے آسٹریلیا کے ساتھ مقابلہ کرنے کے لئے تیار ہے۔ یادگار سیریز کے اس ایڈیشن کا آغاز پرتھ میں پہلے ٹیسٹ سے ہوگا تاہم، کپتان روہت شرما ذاتی وجوہات کی بناء پر سیریز کے افتتاحی مقابلے میں شرکت نہیں کریں گے۔ ٹائمز آف انڈیا کے مطابق روہت شرما سیریز کے پہلے میچ کے لیے ہندوستانی ٹیم کے ساتھ سفر نہیں کریں گے جس کی وجہ وہ پرتھ میچ کے لیے دستیاب نہیں ہوں گے۔ ٹیم آسٹریلیا کے لیے روانگی سے قبل پیر 11 نومبر کو صبح 9 بجے ممبئی میں ایک پریس کانفرنس سے خطاب کرے گی۔ اگرچہ، روہت اور ہیڈ کوچ گوتم گمبھیر ایک بات چیت کے لئے میڈیا سے خطاب کریں گے تاہم روہت شرمان ٹیم کے ساتھ سفر نہیں کریں گے۔ اسکواڈ روہت شرما (کپتان)، یشسوی جیسوال، ویرات کوہلی، شبمن گل، کے ایل راہول، رشبھ پنت (وکٹ کیپر)، سرفراز خان، ابھیمانیو ایسوارن، دھرو جوریل (وکٹ کیپر)، روی چندرن اشون، رویندرا جدیجا، جسپریت بمراہ، (وائس کیپر) محمد سراج، آکاش دیپ، پرسید کرشنا، ہرشیت رانا، نتیش کمار ریڈی، واشنگٹن سندر",sports
416,ویڈیو: رضوان نے جو کہا وہ کر دکھایا!,https://urdu.arynews.tv/pak-aus-rizwan/,"قومی ٹیم کے نئے کپتان محمد رضوان نے جو کہا وہ کر دکھایا۔ اعتماد ہو تو محمد رضوان جیسا! دورہِ آسڑیلیا پر جانے سے پہلے محمد رضوان نے کہا تھا کہ آسٹریلیا میں کافی عرصے سے نہیں جیتے مگر اس کامطلب یہ نہیں کبھی نہیں جیت سکتے۔ انہوں نے کہا تھا کہ ہمیں واضح پیغام دیا گیا تھا کہ ہمیں لڑنا ہے سینئرز اور نئے ٹیلنٹ کے ساتھ ٹیم نے جان لڑانی ہے۔ ان کا کہنا تھا کہ آج تک ہم نے آسٹریلیا کو ان کی سرزمین پر نہیں ہرایا تو ہمیشہ ایسا نہیں ہو گا، چیزیں تبدیل ہوں گی اور ہم تاریخ بنائیں گے۔ پاکستان نے آسٹریلیا کو 22 سال بعد اسی کی سر زمین پر ون ڈے سیریز ہرا دی کپتان محمد رضوان نے اس فتح کا کریڈٹ پوری ٹیم کو دیا ہے۔ واضح رہے کہ محمد رضوان کا وائٹ بال کپتان مقرر ہونے کے بعد پہلا اسائنمنٹ دورہ آسٹریلیا ہے۔ کینگروز کے دیس آنے سے قبل انہوں نے کہا تھا کہ آسٹریلیا میں کافی عرصے سے نہیں جیتے تو اس کا مطلب یہ نہیں کہ کبھی نہیں جیت سکتے۔ رضوان نے جو کہا وہ کر دکھایا اور سیریز میں دو صفر سے فتح اپنے نام کی۔ اب ان کا دوسرا امتحان تین ٹی 20 میچوں کی سیریز ہے جس کا آغاز 14 نومبر سے ہوگا۔ پہلا میچ برسبین میں 14 نومبر کو، دوسرا میچ سڈنی میں 16 نومبر جب کہ تیسرا اور آخری میچ ہوبارٹ میں 18 نومبر کو کھیلا جائے گا۔ تینوں میچز پاکستانی وقت کے مطابق دوپہر ایک بجے شروع ہوں گے۔",sports
417,’بھارتی ٹیم پاکستان نہ آئی تو پاکستان کبھی بھارت سے میچ نہیں کھیلےگا‘,https://urdu.arynews.tv/pakistan-will-never-play-a-match-against-india/,"بھارت کے چیمپئنز ٹرافی کیلئے پاکستان آنے سے انکار پر آئی سی سی نے پی سی بی کو باضابطہ آگاہ کر دیا۔ ذرائع کے مطابق پی سی بی نے حکومت پاکستان سے رابطہ کر کے بھارت کے فیصلے سے آگاہ کیا ہے۔ پاکستان کرکٹ بورڈ کی جانب سے بھارت کے انکار پر سخت فیصلے لینے کا امکان ہے۔ پاکستان چیمپئنز ٹرافی کیلئے کسی متبادل ماڈل کو قبول نہیں کرے گا جب کہ پی سی بی بھارت کے خلاف عالمی عدالت سے رجوع کرے گا۔ ذرائع کا کہنا ہے کہ ٹورنامنٹ ہائبرڈ ماڈل پر گیا تو پاکستان چیمپئنز ٹرافی کھیلنے سے انکار کر سکتا ہے۔بھارتی ٹیم پاکستان نہ آئی تو پاکستان آئندہ کبھی بھارت سےمیچ نہیں کھیلےگا۔ حکومت کا مؤقف ہے کہ پاکستان ٹیم ہمیشہ بھارت بھیج کر اچھا تاثر دیا گیا لیکن بھارت نے ہمیشہ سیاست کو شامل کیا، پاکستان میں اسٹیڈیم بن رہے ہیں اور سیکیورٹی بھی اچھی ہے اس صورتحال میں بھارت کے پاکستان نہ آنے کیلئے کوئی جواز نہیں اگر بھارت نہیں آئے گا تو ریونیو نقصان ہمیں ہوگا بھارت سے ہم میچ نہیں کھیلیں گےتب ان کا نقصان بھی ہو گا۔",sports
418,آسٹریلیا کے بعد کھیل کے ایک اور میدان سے پاکستان کیلیے اچھی خبر,https://urdu.arynews.tv/pakistan-baseball-united-arab-classic/,"آسٹریلیا کے بعد کھیل کے ایک اور میدان سے پاکستان کے لیے اچھی خبر آگئی۔ بیس بال یونائیٹڈ عرب کلاسک میں پاکستان نے جیت کے سلسلے کو برقرار رکھتے ہوئے فائنل کے لیے کوالیفائی کر لیا۔ دبئی میں ہونے والے ایونٹ میں پاکستان نے سیمی فائنل میں سری لنکا کو 0-3 سے شکست دیتے ہوئے فائنل میں جگہ بنا لی۔ ایونٹ میں پاکستان اب تک ناقابل شکست ہے۔ پاکستان نے بنگلادیش، یواےای، بھارت اور افغانستان کو شکست دی۔ پاکستان نے جمعہ کو بیس بال یونائیٹڈ عرب کلاسک میں بھارت کے خلاف 12-0 کی تاریخی فتح حاصل کی تھی۔ پاکستانی ٹیم نے پورے کھیل میں مکمل کنٹرول برقرار رکھا اور بھارت کو شروع سے آخر تک بیک فٹ پر رکھا۔ بھارت ہوم رن بنانے میں ناکام رہا، کیونکہ فیصل حیات کی قیادت میں پاکستان کے دفاع اور پچنگ نے اپنے مخالفین کو دباؤ میں رکھا۔",sports
419,مائیکل وان کا پاکستان کے اب تک کے 3 بہترین بیٹرز کا انتخاب,https://urdu.arynews.tv/michael-vaughan-picks-his-top-three-pakistani-batters-of-all-time/,"انگلینڈ کے سابق کپتان مائیکل وان اور آسٹریلیا کے سابق بلے باز، ایڈم گلکرسٹ نے اپنے اب تک کے تین بہترین پاکستانی بلے بازوں کا انتخاب کیا ہے۔ پاک آسٹریلیا سیریز کے فیصلہ کن مقابلے میں مائیکل وان سے ان کے انتخاب کے بارے میں پوچھا گیا تو انہوں نے بابراعظم کو تیسرے نمبر پر منتخب کیا۔ پاکستان کے سابق کپتان انضمام الحق کو دوسری چوائس کے طور پر منتخب کیا اور پہلا انتخاب لیجنڈری بلے باز جاوید میانداد کا تھا۔ سابق انگلش کپتان مائیکل وان نے کہا کہ پاکستان ٹیم نے شاندار کھیل کا مظاہرہ کیا، میں نے آسٹریلیا کو اس سے قبل کبھی اتنا کمزور نہیں دیکھا۔ انگلینڈ کے سابق مایہ ناز بلے باز کیون پیٹرسن نے کہا کہ پاکستان کی آسٹریلیا کے خلاف فتح شاندار ہے۔ اسی لیے کہتا ہوں مہ پاکستان کرکٹ کو منفی چیزیں چھوڑ کر ٹیلنٹ پر توجہ دینی چاہیے۔ جنوبی افریقہ کے سابق لیجنڈ کرکٹر اے بی ڈی ویلیئرز نے کہا کہ مہمان ٹیموں کی جیت کا نیا ٹرینڈ شروع ہو گیا ہے۔ نیوزی لینڈ نے بھارت کو ہرایا اور اب پاکستان نے آسٹریلیا کو۔ ایلن ولکنز نے بھی گرین شرٹس ٹیم کو سیریز میں کامیابی پر مبارکباد دی۔ واضح رہے کہ پاکستان نے آسٹریلیا کو تیسرے ون ڈے میچ میں شکست دے کر 3 میچوں کی سیریز 1-2 سے جیت لی ہے۔",sports
420,ورلڈ چیمپئن آسٹریلیا کو ہرانے پر ملکی وغیر ملکی سابق کرکٹرز کا پاکستان ٹیم کو شاندار الفاظ میں خراج تحسین,https://urdu.arynews.tv/former-cricketers-congratulate-to-team-pakistan-for-his-success/,"ون ڈے ورلڈ چیمپئن آسٹریلیا کو اسی کی سر زمین پر ون ڈے سیریز ہرانے پر ملکی اور غیر ملکی کرکٹرز نے پاکستان کو شاندار الفاظ میں خراج تحسین پیش کیا ہے۔ پاکستان کرکٹ ٹیم کے سابق کپتان وسیم اکرم نے کہا ہے کہ آسٹریلیا کو ان کے ہوم گراؤنڈ پر ہرانا بڑی کامیابی ہے۔ میرے لیے فخر کی بات ہے کہ میں نے یہ مناظر کمنٹری باکس سے براہ راست دیکھے۔ یہ جیت ٹیم کو بہت زیادہ اعتماد دے گی۔ سابق کپتان شاہد آفریدی نے بھی پاکستان ٹیم 22 سال بعد آسٹریلیا میں ون ڈے سیریز جیتنے پر پوری ٹیم اور قوم کو جیت پر مبارک باد دی ہے۔ ایک اور سابق قومی کپتان محمد حفیظ نے پاکستان ٹیم کو آسٹریلیا میں سیریز جیتنے پر مبارکباد دیتے ہوئے کہا ہے کہ پاکستان کو آسٹریلیا کے خلاف ان کے میدان میں ہرانے پر مبارک باد دیتا ہوں۔ ہمیں آپ پر فخر ہے، فاسٹ بولرز کی مدد سے پاکستان یہ سیریز جیتا۔ سابق قومی کپتان اور کوچ وقار یونس نے قومی ٹیم کو ون ڈے سیریز جیتنے پر مبارک باد دیتے ہوئے کہا ہے کہ چیئرمین پی سی بی محسن نقوی، محمد رضوان اور ٹیم پاکستان کو مبارک باد پیش کرتا ہوں۔ آسٹریلیا کے میدان میں پاکستان نے بہترین سیریز جیتی ہے۔ سابق قومی وکٹ کیپر بلے باز کامران اکمل نے کہا کہ پاکستان نے 22 سال بعد آسٹریلیا میں سیریز جیت کر تاریخ رقم کی، اب کوئی نہیں کہے گا کہ پاکستان آسٹریلیا میں سیریز نہیں جیت سکتا۔ سابق انگلش کپتان مائیکل وان نے کہا کہ پاکستان ٹیم نے شاندار کھیل کا مظاہرہ کیا، میں نے آسٹریلیا کو اس سے قبل کبھی اتنا کمزور نہیں دیکھا۔ انگلینڈ کے سابق مایہ ناز بلے باز کیون پیٹرسن نے کہا کہ پاکستان کی آسٹریلیا کے خلاف فتح شاندار ہے۔ اسی لیے کہتا ہوں مہ پاکستان کرکٹ کو منفی چیزیں چھوڑ کر ٹیلنٹ پر توجہ دینی چاہیے۔ جنوبی افریقہ کے سابق لیجنڈ کرکٹر اے بی ڈی ویلیئرز نے کہا کہ مہمان ٹیموں کی جیت کا نیا ٹرینڈ شروع ہو گیا ہے۔ نیوزی لینڈ نے بھارت کو ہرایا اور اب پاکستان نے آسٹریلیا کو۔ ایلن ولکنز نے بھی گرین شرٹس ٹیم کو سیریز میں کامیابی پر مبارکباد دی۔ واضح رہے کہ پاکستان نے آسٹریلیا کو تیسرے ون ڈے میچ میں شکست دے کر 3 میچوں کی سیریز 1-2 سے جیت لی ہے۔",sports
421,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",sports
422,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",sports
423,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",sports
424,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",sports
425,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",sports
426,"آسٹریلیا کیخلاف ون ڈے سیریز میں جیت پر پاکستانی ٹیم کو صدر، وزیراعظم ودیگر کی مبارکباد",https://urdu.arynews.tv/congratulations-to-president-prime-ministers-pakistan-cricket-team/,"آسٹریلیا کو اسی کی سر زمین پر ون ڈے سیریز میں شکست دینے پر صدر، وزیراعظم، وزرائے اعلیٰ، گورنرز ودیگر نے قومی ٹیم کو مبارک باد پیش کی ہے۔ صدر مملکت آصف علی زرداری نے پاکستان کرکٹ ٹیم کو 22 سال بعد آسٹریلیا میں ون ڈے سیریز جیتنے پر شاباش دیتے ہوئے کہا ہے کہ قومی ٹیم نے بہترین کاکردگی کا مظاہرہ کیا۔ اس پرفارمنس پر پوری ٹیم ہی مبارک باد کی مستحق ہے۔ امید ہے کہ پاکستان ٹیم مستقبل میں بھی مزید کامیابیاں سمیٹے گی۔ وزیراعظم شہباز شریف نے اس فتح کو قوم کے لیے انتہائی خوشی کا موقع قرار دیتے ہوئے کہا ہے کہ ہمیں اپنی کرکٹ ٹیم پر فخر ہے۔ 22 سال بعد قومی ٹیم آسٹریلیا کے خلاف ان کی سر زمین پر سرخرو ہوئی۔ پاکستانی بولرز اور بلے بازوں نے بہترین کارکردگی کا مظاہرہ کیا۔ اس سیریز میں قومی ٹیم کے تمام کھلاڑیوں اور منیجمنٹ کی محنت عیاں تھی۔ وزیراعلیٰ پنجاب مریم نواز، وزیراعلیٰ سندھ مراد علی شاہ، گورنر سندھ کامران ٹیسوری، گورنر کے پی فیصل کریم کنڈی، ایم کیو ایم پاکستان کے سربراہ خالد مقبول سمیت دیگر نے بھی قومی ٹیم کو اس تاریخی کامیابی پر مبارکباد پیش کرتے ہوئے ٹیم کے روشن مستقبل کے لیے نیک خواہشات کا اظہار کیا ہے۔ آج کی فتح نے پوری قوم کے چہروں پر خوشیاں بکھیر دیں، چیئرمین پی سی بی",sports
427,پاکستانی پیسرز نے 3 میچوں کی سیریز میں پہلی بار 26 وکٹیں لیں,https://urdu.arynews.tv/pakistani-pacers-took-26-wickets-for-the-first-time-in-the-3-match-series/,"آسٹریلیا کے خلاف ون ڈے سیریز کی فتح کی کنجی فاسٹ بولرز رہے قومی پیسرز نے تین میچوں کی سیریز میں پہلی بار 26 وکٹیں حاصل کیں۔ پاکستان نے آسٹریلیا کو تین ایک روزہ میچوں کی سیریز میں دو صفر سے شکست دے دی۔ آسٹریلیا کی شکست اور پاکستان کی شاندار فتح میں اہم کردار پاکستانی فاسٹ بولرز کا رہا۔ آسٹریلیا کی تیز وکٹوں پر پاکستانی اسپیڈ گن نے ایسا ہلہ بولا کہ میدان چاہیے میلبرن کا ہو، ایڈیلیڈ یا پھر پرتھ۔ آسٹریلیا کی بیٹنگ لائن کو چار پاکستانی فاسٹ بولرز نے تہس نہس کر کے رکھ دیا۔ میلبرن میں پاکستان اگرچہ میچ نہ جیت سکا، لیکن 204 رنز کا آسان ہدف بھی پاکستانی پیسرز نے اتنا مشکل بنایا کہ کینگروز کو جیت کے لیے گویا لوہے کے چنے چبانے پڑے۔ آسٹریلین بلے باز سخت پاپڑ بیلتے ہوئے 8 وکٹوں کے نقصان پر یہ ہدف حاصل کر کے سیریز میں واحد فتح اپنے نام کر سکے۔ اس میچ میں حارث رؤف نے تین وکٹیں لیں۔ شاہین، نسیم شاہ اور حسنین بھی خالی ہاتھ نہ رہے۔ ایڈیلیڈ میں کھیلے گئے دوسرے میچ میں حارث رؤف کے سامنے کسی آسٹریلوی بلے باز کی نہ چلی اور وہ پانچ وکٹیں لے اڑے۔ اسٹارز کرکٹرز سے سجی ورلڈ چیمپئن آسٹریلوی ٹیم صرف 163 رنز پر ڈھیر ہوکر اپنی سر زمین پر پاکستان کے خلاف سب سے کم اسکور پر آؤٹ ہونے کا ریکارڈ بھی بنا گئی۔ جواب میں پاکستانی اوپنر صائم ایوب اور عبداللہ شفیق کی لاجواب بیٹنگ کی بدولت پاکستان نے یہ ہدف ایک وکٹ کے نقصان پر حاصل کر کے میچ 9 وکٹوں سے اپنے نام اور خسارے کو برابری میں تبدیل کر دیا۔ پرتھ میں کھیلے گئے آخری میچ میں آسٹریلیا ٹیم کا ایڈیلیڈ سے بھی برا حال ہوا اور پوری ٹیم 140 رنز پر ڈھیر ہوکر اگلے ہی میچ میں کم تر اسکور پر آؤٹ ہونے کا ایک اور منفی ریکارڈ بنا گئی۔ اس میچ میں بھی اسپیڈ گنز شاہین شاہ آفریدی اور نسیم شاہ نے تین، تین، حارث رؤف نے دو جب کہ حسنین نے ایک کھلاڑی کو آؤٹ کیا۔ پاکستانی پیسرز نے 3 میچوں کی سیریز میں پہلی بار 26 وکٹیں لیں۔ حارث رؤف سب سے زیادہ 10 وکٹیں لینے میں کامیاب رہے۔ شاہین شاہ آفریدی نے 8، نسیم شاہ نے 5 جب کہ حسنین نے 3 شکار کیے۔ محمد رضوان نے پاکستان کی تاریخی فتح کا تاج کس کے سر سجایا؟",sports
428,محمد رضوان نے پاکستان کی تاریخی فتح کا تاج کس کے سر سجایا؟,https://urdu.arynews.tv/muhammad-rizwan-on-victory-against-australia/,"پاکستان نے آسٹریلیا کو 22 سال بعد اسی کی سر زمین پر ون ڈے سیریز ہرا دی کپتان محمد رضوان نے اس فتح کا کریڈٹ پوری ٹیم کو دیا ہے۔ میچ کے بعد گفتگو کرتے ہوئے محمد رضوان نے کہا کہ آسٹریلیا کو اس کے گھر پر ہرانا کبھی بھی آسان نہیں ہوتا۔ فاسٹ بولرز نے سیریز میں شاندار پرفارمنس دکھائی جب کہ صائم ایوب اور عبداللہ شفیق نے ٹیم کو اچھے اسٹارٹ دیے۔ محمد رضوان نے کہا ک ہماری ٹیم نے توقعات کے مطابق پرفارم کیا۔ میری ٹیم کا ہر کھلاڑی کپتان ہے اور ہم یہ سیریز سب کے مشوروں سے جیتے ہیں۔ ان کا یہ بھی کہنا ہے کہ فینز ہمیں ہر جگہ سپورٹ کرتے ہیں، چاہے موسم جیسا بھی ہو یا ہم جیتں یا ہاریں۔ واضح رہے کہ محمد رضوان کا وائٹ بال کپتان مقرر ہونے کے بعد پہلا اسائنمنٹ دورہ آسٹریلیا ہے۔ کینگروز کے دیس آنے سے قبل انہوں نے کہا تھا کہ آسٹریلیا میں کافی عرصے سے نہیں جیتے تو اس کا مطلب یہ نہیں کہ کبھی نہیں جیت سکتے۔ رضوان نے جو کہا وہ کر دکھایا اور سیریز میں دو صفر سے فتح اپنے نام کی۔ اب ان کا دوسرا امتحان تین ٹی 20 میچوں کی سیریز ہے جس کا آغاز 14 نومبر سے ہوگا۔ پہلا میچ برسبین میں 14 نومبر کو، دوسرا میچ سڈنی میں 16 نومبر جب کہ تیسرا اور آخری میچ ہوبارٹ میں 18 نومبر کو کھیلا جائے گا۔ تینوں میچز پاکستانی وقت کے مطابق دوپہر ایک بجے شروع ہوں گے۔ محمد رضوان ورلڈ چیمپئنز کو اُن ہی گھر پر زیر کرنے والے دوسرے کپتان",sports
429,محمد رضوان ورلڈ چیمپئنز کو اُن ہی گھر پر زیر کرنے والے دوسرے کپتان,https://urdu.arynews.tv/rizwan-second-captain-who-beat-australis-his-homeland/,"آسٹریلیا اس وقت ون ڈے ورلڈ کپ کا عالمی چیمپئن ہے اور محمد رضوان پاکستان کی تاریخ کے دوسرے کپتان ہیں جنہوں نے ورلڈ چیمپئن کو ان ہی گھر میں زیر کیا۔ محمد رضوان کی قیادت میں پاکستان ٹیم نے آسٹریلیا کو اس کی سر زمین پر دو، ایک سے ون ڈے سیریز میں شکست دے دی۔ یہ 22 سال بعد پاکستان کی آسٹریلوی سر زمین پر ون ڈے سیریز میں فتح ہے۔ 2002 میں جب وقار یونس کی قیادت میں گرین شرٹس نے آسٹریلیا کو اسی کے گھر میں مات دی تھی تب بھی آسٹریلیا ون ڈے کا عالمی چیمپئن تھا اور آج جب کینگروز کو شاہینوں نے ہرایا ہے، تب بھی آسٹریلیا ورلڈ چیمپئن ہے۔ پاکستان اور آسٹریلیا کے درمیان یہ کینگروز کے دیس میں پانچویں ون ڈے سیریز تھی۔ تین سیریز میں میزبان جب کہ دو سیریز میں مہمان ٹیم فاتح رہی۔ 2002 کے بعد 2010 میں پاکستان ٹیم نے محمد یوسف کی قیادت میں آسٹریلیا کا دورہ کیا۔ لگاتار چار میچز میں ناکامی کے بعد آخری میچ میں شاہد آفریدی نے قیادت کی لیکن نتیجہ نہ بدل سکا اور گرین شرٹس وائٹ واش ہوئی۔ رواں سیریز سے قبل آخری بار قومی ٹیم نے 2017 میں اظہر علی کی کپتانی میں آسٹریلیا میں قدم رکھے، لیکن ان کے زخمی ہو جانے کے باعث محمد حفیظ نے یہ ذمے داری نبھائی۔ پہلا میچ جیتے اور اگلے تینوں میچ ہار کر سیریز ایک، صفر سے گنوائی۔ حارث رؤف، گلین میکسویل کے لیے ڈراؤنا خواب بن گئے",sports
430,"آج کی فتح نے پوری قوم کے چہروں پر خوشیاں بکھیر دیں، چیئرمین پی سی بی",https://urdu.arynews.tv/chairman-pcb-mohsin-naqvi-on-pak-team-series-success/,"پاکستان کرکٹ بورڈ کے چیئرمین محسن نقوی نے آسٹریلیا کو اسی سر زمین پر ون ڈے سیریز میں شکست دینے پر پاکستانی ٹیم کو مبارک باد پیش کی ہے۔ پاکستان کرکٹ بورڈ کے چیئرمین محسن نقوی نے پاکستان ٹیم کے نام تہنیتی پیغام میں کہا ہے کہ آسٹریلیا جیسی مضبوط ٹیم کو شکست دے کر کھلاڑیوں نے قوم کا سر فخر سے بلند کر دیا ہے۔ اس تاریخی جیت پر تمام کھلاڑی اور منیجمنٹ تعریف کے مستحق ہیں۔ محسن نقوی نے کہا کہ یقین ہے کہ جذبے، محنت اور عزم سے ہر کام میں کامیابی ملتی ہے۔ 8 وکٹوں سے کامیابی ٹیم ورک کا نتیجہ ہے۔ قومی ٹیم نے فیلڈنگ، باؤلنگ اور بیٹنگ میں آسٹریلیا کو آؤٹ کلاس کیا۔ آج کی فتح نے پوری قوم کے چہروں پر خوشیاں بکھیر دی ہیں۔ ان کا مزید کہنا تھا کہ پہلے نسیم شاہ، شاہین شاہ آفریدی اور حارث رؤف نے عمدہ بولنگ کی۔ پھر صائم ایوب اور عبداللہ شفیق نے ذمے داری سے بلے بازی کی جب کہ بابر اعظم اور محمد رضوان نے بھی بہترین بیٹنگ کا مظاہرہ کیا۔ پاکستان نے 22 سال بعد آسٹریلوی قلعہ فتح کر لیا، ون ڈے سیریز جیت لی",sports
431,"حارث رؤف، گلین میکسویل کے لیے ڈراؤنا خواب بن گئے",https://urdu.arynews.tv/pak-australia-series-haris-rauf-maxwell/,"پاکستان کے فاسٹ بولر حارث رؤف آسٹریلین آل راؤنڈر گلین میکسویل کے لیے ڈراؤنا خواب بن گئے اور سیریز میں تینوں بار ان ہی کی وکٹ بنے۔ گلین میکسویل کا شمار موجودہ کرکٹ میں دنیا کے بہترین آل راؤنڈرز میں ہوتا ہے۔ انہوں نے آسٹریلیا کو کئی بار تن تنہا میچز جتوائے اور گزشتہ سال ون ڈے ورلڈ کپ میں چھٹی بار چیمپئن بننے کے پیچھے بھی ان کی آل راؤنڈ پرفارمنس شامل تھی۔ تاہم پاکستان کے خلاف تین ون ڈے میچوں پر مشتمل سیریز گلین میکسویل کے کیریئر کی سب سے خراب سیریز ثابت ہوئی جس میں وہ نہ صرف ہر فیلڈ میں ناکام رہے بلکہ حارث رؤف ان کے لیے ڈراؤنا خواب بن گئے۔ آسٹریلوی آل راؤنڈر جنہوں نے تین میچز کی تین اننگز میں صرف 16 رنز ہی بنائے انہیں تینوں بار حارث رؤف نے آؤٹ کیا اور دو بار تو رنز کا کھاتہ کھولنے کا موقع ہی نہ دیا۔ جارح مزاج بلے باز نے حارث رؤٖ کی نو گیندوں کا سامنا کیا۔ میلبرن میں کھیلے گئے پہلے میچ میں وہ بغیر کوئی رن بنائے آؤٹ ہوئے۔ محمد رضوان نے وکٹوں کے عقب میں ان کا کیچ لیا۔ ایڈیلیڈ میں کھیلے گئے دوسرے میچ میں وہ 16 رنز تک ہی پہنچے تھے کہ حارث رؤف کے آتے ہی ایسے اوسان خطا ہوئے کہ اسی اسکور پر وہ چلتے بنے۔ اس میچ میں انہوں نے اپنے کیریئر میں دوسری بار ون ڈے میچ میں پانچ وکٹیں لینے کا اعزاز بھی اپنے نام کیا تھاْ آج پرتھ میں فیصلہ کن میچ بھی وہ صرف دو گیندیں کھیل کر صفر پر حارث رؤف کی وکٹ بنے۔ واضح رہے کہ حارث رؤف تین میچوں میں 10 وکٹیں لے کر سیریز کے سب سے کامیاب  اور سیریز کے بہترین بولر قرار پائے ہیں۔ پاکستان نے 22 سال بعد آسٹریلوی قلعہ فتح کر لیا، ون ڈے سیریز جیت لی",sports
432,"پاکستان نے 22 سال بعد آسٹریلوی قلعہ فتح کر لیا، ون ڈے سیریز جیت لی",https://urdu.arynews.tv/pakistan-won-the-one-day-series-against-australia-after-22-years/,"رضوان الیون نے تاریخ رقم کرتے ہوئے آسٹریلیا کو 22 سال بعد اسی کی سر زمین پر ون ڈے سیریز میں شکست دے دی ہے۔ پرتھ میں کھیلے گئے تیسرے اور فیصلہ کن میچ میں پاکستان ٹیم نے نا قابل فراموش کارکردگی کا مظاہرہ کیا پہلے بولرز نے آسٹریلوی ٹیم کو پسپا کر کے 140 رنز پر محدود کیا اور اس کے بعد بیٹرز نے شاندار بیٹنگ کے جوہر دکھاتے ہوئے مطلوبہ ہدف با آسانی حاصل کر لیا۔ آسٹریلیا نے پاکستان کو جیت کے لیے 140 رنز کا کمتر ہدف دیا جس پاکستانی بلے بازوں نے  اوورز میں حاصل کر کے کامیابی اپنے نام کی اور سیریز دو صفر سے جیت کر تاریخ رقم کی۔ ایڈیلیڈ کی طرح پرتھ میں بھی پاکستانی اوپنرز صائم ایوب اور عبداللہ شفیق کی جوڑی کینگروز بولرز پر حاوی رہی۔ مشکل پچ پر محتاط بیٹنگ کرتے ہوئے سنگلز کرکے اسٹرائیک روٹیٹ کرتے رہے اور جہاں موقع ملا  شاٹس بھی مارے۔ پاکستان کو پہلا نقصان 84 کے مجموعی اسکور پر عبداللہ شفیق کی وکٹ کی صورت میں اٹھانا پڑا۔ انہیں 37 کے انفرادی اسکور پر لانس مورس نے اپنی ہی گیند پر کیچ کیا جب کہ اگلے ہی اوور میں انہوں نے صائم ایوب کو 42 کے انفرادی اسکور پر بولڈ کر دیا۔ اس کے بعد بابر اعظم اور کپتان محمد رضوان نے بغیر کوئی وکٹ کھوئے تیسری وکٹ کے لیے 58 رنز کی نا قابل شکست پارٹنر شپ قائم کرتے ہوئے پاکستان کو 8 وکٹوں کی فتح سے ہمکنار کرایا۔ بابر اعظم چوکا لگا کر وننگ شاٹ کھیلا۔ وہ 28 اور کپتان محمد رضوان 30 رنز کے ساتھ ناٹ آؤٹ میدان سے واپس لوٹے۔ اس سے قبل قومی کپتان محمد رضوان نے مسلسل دوسرے میچ میں ٹاس جیت کر پہلے بولرز کو آزمانے کا فیصلہ کیا اور بولرز اپنے کپتان کی امیدوں پر پورا اترے۔ کینگروز، شاہینوں کی تیز رفتار سوئنگز کا مقابلہ نہ کر سکے اور صرف 31.5 اوورز میں 9 کھلاڑی 140 رنز پر ڈھیر ہوگئے جب کہ کوپر کونلے زخمی ہونے کے باعث 7 کے انفرادی اسکور پر ریٹائرڈ ہوکر واپس بیٹنگ کے لیے دوبارہ میدان میں نہ آ سکے۔ آسٹریلیا کی جانب سے سین ایبٹ 30 رنز بنا کر ٹاپ اسکورر رہے۔ میتھیو شارٹ 22، ایڈم زمپا 13، ایرون ہارڈی اور اسپینسر 12 رنز کے ساتھ ڈبل فیگر میں داخل ہونے والے دیگر بلے باز تھے۔ پاکستان کی جانب سے سب سے کامیاب بولر شاہین شاہ آفریدی رہے جنہوں نے 32 رنز کے عوض 3 وکٹیں حاصل کیں۔ شاہین شاہ نے بھی اتنی وکٹوں کا سودا 54 رنز دے کر کیا۔ حارث رؤف نے 2 اور محمد حسنین نے ایک وکٹ حاصل کی۔ حارث رؤف کو میچ میں 22 رنز دے کر 2 وکٹیں لینے پر میچ کا بہترین کھلاڑی جب کہ سیریز میں مجموعی طور پر 10 وکٹیں لے کر سیریز کا بہترین کھلاڑی قرار دیا گیا۔ اس فتح کے ساتھ محمد رضوان پاکستان کے وہ دوسرے کپتان بن گئے ہیں جنہوں نے آسٹریلیا کو اسی کی سر زمین پر ون ڈے سیریز میں ہرایا ہے۔ اس سے قبل وقار یونس کی قیادت میں 2002 میں گرین شرٹس نے سیریز جیتی تھی۔ پاکستان میں آسٹریلیا میں اب تک مجموعی طور پر یہ پانچویں ون ڈے سیریز تھی، جس میں سے تین میں میزبان فاتح جب کہ دو میں گرین شرٹس کو فتح ملی ہے۔",sports
433,"بھارتی ہٹ دھرمی، چیمپئنز ٹرافی شیڈول کا اعلان تاخیر کا شکار",https://urdu.arynews.tv/icc-champions-trophy-schedule-announcement-delayed/,"بھارتی ہٹ دھرمی کے باعث چیمپئنز ٹرافی کے شیڈول کا اعلان تاخیر کا شکار اور آئی سی سی نے کل شیڈول کے اعلان کا ایونٹ منسوخ کر دیا ہے۔ کرکٹ ویب سائٹ کے مطابق انٹرنیشنل کرکٹ کونسل (آئی سی سی) نے آئندہ برس فروری، مارچ میں پاکستان کی میزبانی میں ہونے والی چیمپئنز ٹرافی کے آفیشل شیڈول کا اعلان کرنا تھا اور اس کے لیے تقریب منعقد ہونی تھی۔ تاہم بھارتی ہٹ دھرمی کے باعث اس کے میچز کا فیصلہ نہ ہونے پر آئی سی سی نے شیڈول کے اعلان کا ایونٹ منسوخ کر دیا ہے۔ آئی سی سی نے 11 نومبر کو 100 دن کے حوالے سے لاہور میں تقریب رکھی تھی، جس میں شیڈول کا باضابطہ اعلان کیا جانا تھا۔ تاہم اب تک بھارت کی جانب سے اس حوالے سے میچز میں شرکت کی وضاحت نہ ہونے کی بنا کر یہ ایونٹ منسوخ کر دیا گیا ہے۔ آئی سی سی کا کہنا ہے کہ شیڈول کے حوالے سے میزبان اور حصہ لینے والی ٹیموں کے بورڈز سے بات چیت جاری ہے۔ دوسری جانب پی سی بی کے ذرائع نے کہا ہے کہ یہ ٹرافی ٹور کا فلیگ آف اور ٹورنامنٹ برینڈنگ لانچ تھی، اس ایونٹ پر ابھی کام ہو رہا ہے، شاید اس کو ری شیڈول کیا جائے گا۔ ذرائع کا کہنا ہے کہ اس وقت لاہور میں اسموگ کی صورتحال کے باعث آؤٹ ڈور سرگرمیاں ان دنوں مشکل ہیں۔ ایونٹ کے شیڈول کی نہ تو تصدیق کی تھی اور نہ اعلان کیا تھا اس لیے اس پر کچھ نہیں کہہ سکتے۔ واضح رہے کہ اس سے قبل بھارتی میڈیا کے حوالے سے یہ دعویٰ سامنے آیا تھا کہ بھارتی حکومت نے چیمپئنز ٹرافی کھیلنے کے لیے اپنی ٹیم پاکستان بھیجنے سے منع کر دیا ہے اور ہائبرڈ ماڈل کے تحت وہ اپنے میچز دبئی میں کھیلنا چاہتا ہے۔ بھارتی میڈیا نے یہ دعویٰ بھی کیا تھا کہ اس حوالے سے بی سی سی آئی نے پاکستان کرکٹ بورڈ اور آئی سی سی کو آگاہ کر دیا ہے۔ دوسری جانب چیئرمین پی سی بی نے اس خبر کی تردید کرتے ہوئے واضح کیا تھا کہ پاکستان کرکٹ بورڈ کے لیے ہائبرڈ ماڈل کسی طور قبول نہیں اور ہم پورا ایونٹ اپنے ملک میں کرانے کے موقف پر قائم ہیں۔ محسن نقوی نے یہ بھی کہا تھا کہ انہیں یا پی سی بی کو بھارتی کرکٹ بورڈ کے حوالے سے پاکستان نہ آنے سے متعلق کوئی اطلاع نہیں دی گئی ہے۔ بھارت کا جو بھی فیصلہ ہے وہ تحریری طور پر اس سے آگاہ کرے، زبانی کچھ قابل قبول نہیں ہوگا۔ بھارتی حکومت نے بی سی سی آئی کو اپنی ٹیم پاکستان بھیجنے سے منع کردیا",sports
434,آئی سی سی ون ڈے رینکنگ میں پاکستان ٹیم کونسے نمبر پر آگئی؟,https://urdu.arynews.tv/icc-one-day-ranking-pakistan-team-3rd-postion/,"انٹرنیشنل کرکٹ کونسل (آئی سی سی) نے ون ڈے کی نئی رینکنگ جاری کردی۔ آئی سی سی کی جانب سے جاری کردہ ون ڈے رینکنگ کے مطابق پاکستانی ٹیم چوتھے سے تیسرے نمبر پر پہنچ گئی ہے، پاکستان نے آسٹریلیا کو دوسرے ون ڈے میں 9 وکٹوں سے شکست دی تھی۔ ون ڈے رینکنگ میں بھارتی ٹیم پہلے نمبر پر موجود ہے جبکہ آسٹریلوی ٹیم دوسرے نمبر پر براجمان ہے۔ جنوبی افریقہ کی ٹیم چوتھے، نیوزی لینڈ پانچویں، سری لنکا کی ٹیم چھٹے نمبر پر موجود ہے، انگلش ٹیم ساتویں، افغانستان آٹھویں، بنگلادیش نویں اور ویسٹ انڈیز دسویں نمبر پر براجمان ہے۔ واضح رہے کہ ایڈیلیڈ میں کھیلے گئے دوسرے ون ڈے میچ میں پاکستان نے آسٹریلیا کو باآسانی 9 وکٹوں سے شکست دے کر تین میچوں کی سیریز 1-1 سے برابر کردی تھی۔ حارث رؤف کو میچ میں پانچ وکٹیں حاصل کرنے پر بہترین کھلاڑی قرار دیا گیا تھا۔ آسٹریلوی ٹیم پہلے بیٹنگ کرتے ہوئے 163 رنز پر ڈھیر ہوئی تھی، پاکستان نے 164 رنز کا ہدف باآسانی 26.3 اوورز میں ایک وکٹ کے نقصان پر حاصل کرلیا تھا۔ صائم ایوب نے 82 رنز کی برق رفتار اننگز کھیلی تھی، ان کی اننگ میں پانچ چوکے اور چھ بلند و بالا چھکے شامل تھے، عبداللہ شفیق 64 اور بابر اعظم 15 رنز کے ساتھ نآٹ آؤٹ رہے۔ پاکستان اور آسٹریلیا کے درمیان تیسرا اور فیصلہ کن ون ڈے میچ کل بروز اتوار کو کھیلا جائے گا۔",sports
435,سابق انگلش کرکٹر مگرمچھوں سے بھری ندی میں گرنے سے بچ گئے,https://urdu.arynews.tv/ian-botham-crocodile-hunted/,"انگلینڈ کے سابق کرکٹر سر ای این بوتھم آسٹریلیا میں مچھلی کے شکار کے دوران مگرمچھوں سے بھری ندی میں گرنے سے بال بال بچ گئے۔ بھارتی میڈیا رپورٹس کے مطابق انگلینڈ کے سابق کرکٹر سر ای این بوتھم آسٹریلیا کے دریائے موئل میں سابق فاسٹ بولر مرو ہیوز کے ساتھ مچھلی کا شکار کررہے تھے۔ حالات نے اس وقت خطرناک رخ اختیار کیا جب کشتیوں کے درمیان جانے کی کوشش کے دوران این بوتھم کا جوتا رسی میں پھنس گیا جس کے نتیجے میں وہ گر گئے۔ ای این بوتھم کو گرنے کے سبب کافی چوٹیں آئیں اور ان کا مگرمچھوں سے بھرے پانی سے بچنا مشکل ہوگیا تھا۔ انسٹاگرام پر انہوں نے لکھا کہ ’میں پانی میں جانے سے پہلے ہی باہر نکل آیا تھا، بہت سے مگرمچھوں کی نظریں مجھ پر تھیں، اب میں ٹھیک ہوں۔‘ واضح رہے کہ سر ای این بوتھم نے 102 ٹیسٹ میچوں میں انگلش ٹیم کی نمائندگی کی جس میں انہوں نے 5200 رنز بنائے اور 383 وکٹیں حاصل کیں۔ انہوں نے 116 ون ڈے میچز بھی کھیلے۔ انگلینڈ کے سابق آل راؤنڈر کا میدان پر آسٹریلیا کے تیز گیند باز مرو ہیوز سے سخت مقابلہ ہوتا تھا۔ ہیوز نے آسٹریلیا کے لیے 53 ٹیسٹ میچوں میں 212 وکٹیں حاصل کیں۔",sports
436,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",sports
437,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",sports
438,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",sports
439,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",sports
440,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",sports
441,حارث رؤف نے وسیم اکرم کے سوال پر کیا کہا؟,https://urdu.arynews.tv/pakvsaus-wasim-akram-haris-rauf/,"قومی ٹیم کے فاسٹ بولر حارث رؤف نے آسٹریلیا کے خلاف شاندار بولنگ پر وسیم اکرم کے سوال کا جواب دے دیا۔ سابق کپتان وسیم اکرم نے حارث رؤف سے سوال کیا کہ آپ کو اہم میچ میں دنیا کی سب سے مضبوط ٹیم کے خلاف پانچ وکٹیں حاصل کرکے کیسا لگا، آپ کا ردھم بھی اچھا تھا؟ فاسٹ بولر نے کہا کہ آسٹریلیا میں کافی میچز کھیلے ہیں، کوشش تھی کہ ٹیم کو بریک تھرو دلواؤں۔ حارث رؤف نے کہا کہ الحمدللہ وکٹیں مل رہی تھیں کوشش یہ تھی کہ ہارڈ لین پر آسٹریلوی بیٹرز کو ٹارگٹ کروں، آخر میں انہوں نے وسیم اکرم کا شکریہ بھی ادا کیا۔ واضح رہے کہ گزشتہ روز ایڈیلیڈ میں کھیلے گئے دوسرے ون ڈے میچ میں پاکستان نے آسٹریلیا کو باآسانی 9 وکٹوں سے شکست دے کر تین میچوں کی سیریز 1-1 سے برابر کردی تھی۔ حارث رؤف کو میچ میں پانچ وکٹیں حاصل کرنے پر بہترین کھلاڑی قرار دیا گیا تھا۔ فاسٹ بولر نے جوش انگلس کو 18 رنز پر کپتان محمد رضوان کے ہاتھوں کیچ آؤٹ کروایا تھا، مارنوس لبوشین بھی 6 رنز پر حارث کا نشانہ بنے تھے۔ ایرون ہارڈی، گلین میکسویل اور کپتان پیٹ کمنز کو بھی حارث رؤف نے پویلین کا راستہ دکھایا تھا۔ پاکستان اور آسٹریلیا کے درمیان تیسرا اور فیصلہ کن ون ڈے میچ کل کھیلا جائے گا۔",sports
442,بھارتی حکومت نے بی سی سی آئی کو اپنی ٹیم پاکستان بھیجنے سے منع کردیا,https://urdu.arynews.tv/indian-government-not-sending-team-to-pakistan/,"بھارت کی حکومت نے بھارتی کرکٹ بورڈ( بی سی سی آئی) کو اپنی ٹیم پاکستان بھیجنے سے منع کردیا ہے۔ ای ایس پی این کرک انفو کی رپورٹ کے مطابق بھارتی کرکٹ بورڈ نے انٹرنیشنل کرکٹ کونسل ( آئی سی سی) کو آگاہ کردیا کہ بھارتی ٹیم چیمپیئنز ٹرافی 2025 کیلئے پاکستان نہیں جائے گی۔ بھارتی حکومت سے بھات کی ٹیم کو بھیجنے سے منع کیا، کہا کہ ہائبرڈ ماڈل ہوا تو یواےای میں بھارت کے میچز ہوسکتے ہیں۔ یاد رہے کہ گزشتہ روز بھارتی میڈیا نے بھی ٹیم پاکستان نہ جانے کی خبریں چلائی تھیں ساتھ ہی بھارتی میڈیا نے دعویٰ کیا تھا کہ بھارتی بورڈ نے پی سی بی کو فیصلے سے آگاہ کردیا ہے۔ بھارت نے چیمپئنز ٹرافی کیلیے پاکستان آنے سے انکار کر دیا، بھارتی میڈیا دوسری جانب پاکستان کرکٹ بورڈ کے چیئرمین محسن نقوی نے قذافی اسٹیڈیم لاہور کے دورے کے موقع پر میڈیا سے گفتگو کرتے ہوئے کہا تھا کہ بھارتی کرکٹ بورڈ نے تحریری طور پر آگاہ نہیں کیا۔ محسن نقوی کا کہنا تھا کہ بھارتی کرکٹ بورڈ کا کوئی خط نہیں ملا، اگر نہ آنے کا تحریری پر طور پر بتایا گیا تو حکومت کے پاس جاؤں گا، ہم چیمپئنز ٹرافی کےلیے اپنی تیاریاں جاری رکھیں گے۔ خیال رہے کہ بھارت کے علاوہ دیگر 6 ٹیموں نے ایونٹ میں ٹیموں کو پاکستان بھیجنے کی تصدیق کردی ہے تاہم بھارت سکیورٹی کے بہانے بناکر ٹیم بھیجنے سے انکاری ہے اور ٹورنامنٹ کو ہائبرڈ ماڈل کے تحت کروانا چاہتا ہے۔ چیمپئنز ٹرافی 19 فروری سے 9 مارچ 2025 تک شیڈول ہے جس کے میچز کراچی، لاہور اور راولپنڈی میں ہوں گے۔",sports
443,سفیان خان نے انٹرنیشنل ہاکی فیڈریشن کا رائزنگ اسٹار ایوارڈ جیت لیا,https://urdu.arynews.tv/sufyan-khan-fih-emerging-player-of-the-year/,"مسقط: پاکستان کے سفیان خان نے انٹرنیشنل ہاکی فیڈریشن کا رائزنگ اسٹار ایوارڈ جیت لیا۔ تفصیلات کے مطابق انٹرنیشنل ہاکی فیڈریشن کا سالانہ ایوارڈ گالا عمان کے دارالحکومت مسقط میں ہوا جس میں سفیان خان کو رائزنگ اسٹار کا ایوارڈ دیا گیا۔ انٹرنیشنل ہاکی فیڈریشن کارائزنگ اسٹار ایوارڈ جیتنے والےسفیان خان نے کہا کہ میرا پاکستان ہاکی کو اس کا کھویا ہوا مقام دلانا مقصد ہے، والدین کی دعاؤں سے ایوارڈ جیتنے میں کامیاب ہوا۔ واضح رہے کہ سفیان ایف آئی ایچ ایوارڈ جیتنے والے پہلے پاکستانی ہیں جبکہ پینلٹی کارنر ایکسپرٹ اس سال اذلان شاہ ٹورنامنٹ کے بہترین کھلاڑی قرار پائے۔",sports
444,حارث رؤف نے شاہین آفریدی اور ثقلین مشتاق کا ریکارڈ توڑ دیا,https://urdu.arynews.tv/haris-milestones-in-second-australia-odi/,"قومی ٹیم کے فاسٹ بولر حارث رؤف نے آسٹریلیا کے خلاف میچ میں شاہین آفریدی اور ثقلین مشتاق کا ریکارڈ توڑ دیا۔ ایڈیلیڈ میں کھیلے گئے دوسرے ون ڈے میچ میں پاکستان نے آسٹریلیا کو باآسانی 9 وکٹوں سے شکست دے کر تین میچوں کی سیریز 1-1 سے برابر کردی۔ حارث رؤف کو میچ میں پانچ وکٹیں حاصل کرنے پر بہترین کھلاڑی قرار دیا گیا۔ فاسٹ بولر نے جوش انگلس کو 18 رنز پر کپتان محمد رضوان کے ہاتھوں کیچ آؤٹ کروایا، مارنوس لبوشین بھی 6 رنز پر حارث کا نشانہ بنے۔ ایرون ہارڈی، گلین میکسویل اور کپتان پیٹ کمنز کو بھی حارث رؤف نے پویلین کا راستہ دکھایا۔ حارث رؤف نے 30 اکتوبر 2020 کو ون ڈے ڈیبیو کیا جس کے بعد سے حارث نے 39 میچز میں 77 وکٹیں حاصل کی ہیں جو کہ اس عرصے میں کسی بھی فل ممبر ٹیم کے فاسٹ بولر کی سب سے زیادہ وکٹیں ہیں۔ حارث کی یہ پاکستان کے کسی بھی بولر کے کیرئیر کے ابتدائی 39 میچز میں سب سے زیادہ وکٹیں بھی ہیں، ایڈیلیڈ میں5  وکٹ لے کر انہوں نے اسپنر ثقلین مشتاق اور فاسٹ بولر شاہین آفریدی کا ریکارڈ توڑ دیا جو اپنے ابتدائی 39 میچوں میں 76 ، 76 وکٹیں حاصل کرچکے تھے۔ اس دوران صرف عمان کے بلال خان 83 وکٹوں کے ساتھ حارث سے آگے ہیں جبکہ عمان آئی سی سی میں ایسوسی ایٹ ممبر ٹیم ہے۔ دیگر فاسٹ بولرز میں آسٹریلیا کے فاسٹ بولر مچل اسٹارک نے 39 میچز میں 79 وکٹیں حاصل کی ہیں اور عمان کے بلال خان کی 83 وکٹیں بھی 39 میچز میں ہیں۔",sports
445,رضوان اور زیمپا کی گفتگو سوشل میڈیا پر وائرل,https://urdu.arynews.tv/viral-pakvaus-mohammad-rizwan-adam-zampa/,"پاکستان اور آسٹریلیا کے درمیان کھیلے گئے دوسرے ون ڈے میچ میں کپتان محمد رضوان اور ایڈم زیمپا کی گفتگو سوشل میڈیا پر وائرل ہوگئی۔ ایڈیلیڈ میں کھیلے گئے دوسرے ون ڈے میچ میں پاکستان نے آسٹریلیا کو باآسانی 9 وکٹوں سے شکست دے کر تین میچوں کی سیریز 1-1 سے برابر کردی۔ حارث رؤف کو میچ میں پانچ وکٹیں حاصل کرنے پر بہترین کھلاڑی قرار دیا گیا۔ آسٹریلوی ٹیم پہلے بیٹنگ کرتے ہوئے 163 رنز پر ڈھیر ہوئی، پاکستان نے 164 رنز کا ہدف باآسانی 26.3 اوورز میں ایک وکٹ کے نقصان پر حاصل کرلیا۔ صائم ایوب نے 82 رنز کی برق رفتار اننگز کھیلی، ان کی اننگ میں پانچ چوکے اور چھ بلند و بالا چھکے شامل تھے، عبداللہ شفیق 64 اور بابر اعظم 15 رنز کے ساتھ نآٹ آؤٹ رہے۔ پاکستان اور آسٹریلیا کے درمیان تیسرا اور فیصلہ کن ون ڈے میچ اتوار کو کھیلا جائے گا۔ تاہم سوشل میڈیا پر ویڈیو وائرل ہورہی ہے اننگز کے 34ویں اوور میں نسیم شاہ بولنگ کررہے تھے ان کی شاٹ بال پر کپتان رضوان نے ریویو لیا لیکن ایڈم زیمپا سے ان کی گفتگو اسٹمپ مائیک ریکارڈ ہوگئی۔ ویڈیو میں دیکھا جاسکتا ہے کہ رضوان نے کیچ آؤٹ کی اپیل کی، زیمپا کہنے لگے تم ہر بات پر اہیل کررہے ہو، رضوان نے پھر بھی زیمپا سے پوچھا کہ اور ان کے ہاں کہنے پر ریویو بھی لے لیا۔ تھرڈ امپائر نے ایڈم زیمپا کو ناٹ آؤٹ قرار دیا، رضوان کے ریویو لینے پر کمنٹیٹرز بھی مسکرانے لگ گئے۔",sports
446,حارث رؤف کی تباہ کن بولنگ کی ویڈیو دیکھیں,https://urdu.arynews.tv/viral-pakvsaus-haris-rauf-bowling/,"قومی ٹیم کے فاسٹ بولر حارث رؤف نے آسٹریلوی بیٹنگ کا بھرکس نکال دیا، ان کی شاندار بولنگ کی ویڈیو دیکھیں۔ ایڈیلیڈ میں کھیلے گئے دوسرے ون ڈے میچ میں پاکستان نے آسٹریلیا کو باآسانی 9 وکٹوں سے شکست دے کر تین میچوں کی سیریز 1-1 سے برابر کردی۔ حارث رؤف کو میچ میں پانچ وکٹیں حاصل کرنے پر بہترین کھلاڑی قرار دیا گیا۔ فاسٹ بولر نے جوش انگلس کو 18 رنز پر کپتان محمد رضوان کے ہاتھوں کیچ آؤٹ کروایا، مارنوس لبوشین بھی 6 رنز پر حارث کا نشانہ بنے۔ ایرون ہارڈی، گلین میکسویل اور کپتان پیٹ کمنز کو بھی حارث رؤف نے پویلین کا راستہ دکھایا۔ آسٹریلوی ٹیم پہلے بیٹنگ کرتے ہوئے 163 رنز پر ڈھیر ہوئی، پاکستان نے 164 رنز کا ہدف باآسانی 26.3 اوورز میں ایک وکٹ کے نقصان پر حاصل کرلیا۔ صائم ایوب نے 82 رنز کی برق رفتار اننگز کھیلی، ان کی اننگ میں پانچ چوکے اور چھ بلند و بالا چھکے شامل تھے، عبداللہ شفیق 64 اور بابر اعظم 15 رنز کے ساتھ نآٹ آؤٹ رہے۔ پاکستان اور آسٹریلیا کے درمیان تیسرا اور فیصلہ کن ون ڈے میچ اتوار کو کھیلا جائے گا۔",sports
447,آسٹریلیا کیخلاف کیا پلان بنایا تھا؟ صائم ایوب نے بتادیا,https://urdu.arynews.tv/pakvsaus-saim-ayub-plan/,"قومی ٹیم کے اوپنر بیٹر صائم ایوب نے بتایا ہے کہ آسٹریلیا کے خلاف کیا پلان بنایا تھا۔ ایڈیلیڈ میں کھیلے گئے دوسرے ون ڈے میچ میں پاکستان نے آسٹریلیا کو باآسانی 9 وکٹوں سے شکست دے کر تین میچوں کی سیریز 1-1 سے برابر کردی۔ حارث رؤف کو میچ میں پانچ وکٹیں حاصل کرنے پر بہترین کھلاڑی قرار دیا گیا۔ آسٹریلوی ٹیم پہلے بیٹنگ کرتے ہوئے 163 رنز پر ڈھیر ہوئی، پاکستان نے 164 رنز کا ہدف باآسانی 26.3 اوورز میں ایک وکٹ کے نقصان پر حاصل کرلیا۔ صائم ایوب نے 82 رنز کی برق رفتار اننگز کھیلی، ان کی اننگ میں پانچ چوکے اور چھ بلند و بالا چھکے شامل تھے، عبداللہ شفیق 64 اور بابر اعظم 15 رنز کے ساتھ نآٹ آؤٹ رہے۔ پاکستان اور آسٹریلیا کے درمیان تیسرا اور فیصلہ کن ون ڈے میچ اتوار کو کھیلا جائے گا۔ تاہم میچ کے بعد میڈیا سے گفتگو کرتے ہوئے اوپنر صائم ایوب نے کہا کہ بولر کوئی بھی ہو بال تو ہاتھ سے ہی کروارہا تھا، بس گیند کو دیکھنا ہے اور خود پر بھروسہ رکھ کر شاٹ کھیلنا ہے۔ انہوں نے کہا کہ پلان یہی تھا کہ نتائج کا نہیں سوچیں گے، مثبت انداز میں کھیلیں گے۔ صائم ایوب نے کہا کہ حارث رؤف نے دباؤ بنایا، دوسرے بولرز نے بھی ان کو سپورٹ کیا۔",sports
448,افغانستان کے آل راؤنڈر نے ریٹائرمنٹ کا اعلان کردیا,https://urdu.arynews.tv/mohammad-nabi-to-take-odi-retirement-after-icc-champions-trophy-2025/,"افغانستان کرکٹ ٹیم کے آل راؤنڈر محمد نبی نے ون ڈے کرکٹ سے ریٹائرمنٹ کا اعلان کردیا۔ افغان کرکٹ بورڈ کے چیف ایگزیکٹو نصیب خان کا کہنا ہے کہ آل راؤنڈر محمد نبی چیمپئنز ٹرافی کے بعد ون ڈے کرکٹ سے ریٹائرمنٹ لیں گے اور جس سے انہوں نے بورڈ کو آگاہ کردیا ہے۔ انہوں نے بتایا کہ محمد نبی نے چند ماہ قبل ریٹائرمنٹ کے حوالے سے گفتگو کی تھی۔ محمد نبی نے نصیب خان کو بتایا تھا کہ وہ چیمپئنز ٹرافی کے بعد ون ڈے کرکٹ کو خیرباد کہہ دیں گے۔ افغان کرکٹ بورڈ چیف ایگزیکٹو نے کہا کہ ہم محمد نبی کے فیصلے کو خوش آمدید کہیں گے، میں سمجھتا ہوں کہ وہ ٹی ٹوئنٹی کرکٹ میں اپنا کیرئیر جاری رکھنا چاہتے ہیں۔ واضح رہے کہ محمد نبی نے 2009 میں افغانستان کے لیے ڈیبیو کیا تھا، 39 سالہ کرکٹر نے 2019 میں ٹیسٹ کرکٹ سے ریٹائرمنٹ کا اعلان کیا تھا۔",sports
449,’’ویلڈن گرین شرٹس ویلڈن‘‘ چیئرمین پی سی بی کی مبارکباد,https://urdu.arynews.tv/weldon-green-shirts-weldon-greetings-from-chairman-pcb/,"آسٹریلیا کے خلاف پاکستان کی دوسرے ون ڈے میں تاریخ ساز فتح پر پاکستان کرکٹ بورڈ کے چیئرمین محسن نقوی نے ٹیم کو مبارکباد پیش کی ہے۔ ایڈیلیڈ میں پاکستانی ٹیم نے شاندار کارکردگی کا مظاہرہ کرتے ہوئے دوسرے ون ڈے میں آسٹریلیا کو ہر شعبے میں آؤٹ کلاس کرتے ہوئے 9 وکٹوں سے شکست دے کر خسارے میں جاتی ون ڈے سیریز کا پلڑا برابر کر دیا۔ اس کامیابی پر جہاں پاکستانی شائقین کرکٹ خوش ہیں، وہیں پاکستان کرکٹ بورڈ کے چیئرمین محسن نقوی بھی اپنے کرکٹرز پر نازاں ہیں۔ محسن نقوی نے سوشل میڈیا پر جاری اپنے تہنیتی پیغام میں لکھا کہ ویلڈن گرین شرٹس ویلڈن۔ آسٹریلیا کے خلاف اس تاریخ ساز فتح پر تمام کھلاڑیوں کو دل کی اتھاہ گہرائیوں سے مبارکباد دیتا ہوں۔ چیئرمین پی سی بی نے مزید کہا کہ آسٹریلیا جیسی مضبوط ٹیم کو ہوم گراؤنڈ میں شکست دے کر کھلاڑیوں نے قوم کے دل جیت لیے۔ ان کا کہنا تھا کہ بولرز میں حارث رؤف اور شاہین آفریدی نے شاندار بولنگ کر کے فتح میں اہم کردار ادا کیا تو صائم ایوب اور عبداللہ شفیق نے ذمہ دارانہ بیٹنگ کر کے ٹیم کو فتحیاب کرایا۔ واضح رہے کہ سیریز کا تیسرا اور فیصلہ کن ون ڈے میچ 10 نومبر کو پرتھ میں کھیلا جائے گا۔ میچ پاکستانی وقت کے مطابق صبح ساڑھے 8 بجے شروع ہوگا۔ دوسرا ون ڈے: پاکستانی بولرز اور بیٹرز کی شاندار پرفارمنس، آسٹریلیا کو 9 وکٹوں سے شکست",sports
450,"پاکستان کی شاندار فتح: مائیکل وان، صائم ایوب کے قصیدے پڑھنے لگے",https://urdu.arynews.tv/michael-vaughan-syeme-ayub/,"آسٹریلیا کے خلاف دوسرے ون ڈے انٹرنیشنل میں پاکستان کی شاندار فتح نے ملکی اور غیر ملکی کرکٹرز کو بھی قومی ٹیم کی تعریف پر مجبور کر دیا۔ پاکستان ٹیم کی اس شاندار یادگار فتح پر انگلینڈ کرکٹ ٹیم کے کپتان مائیکل وان نے گرین شرٹس کے کھیل کی تعریف کی اور کہا کہ واہ! پاکستان کی کیا کارکردگی ہے۔ مائیکل وان نے اپنے اسی بیان میں آگے نوجوان اوپنر بیٹر صائم ایوب کی تعریف کی اور لکھا کہ صائم ایک نوجوان باصلاحیت کھلاڑی کی طرح دکھائی دیا۔ سابق انگلش کپتان نے کہا کہ صائم نے جس طرح کی آج کارکردگی دکھائی ہے، لگتا ہے کہ آنے والے کئی سالوں تک وہ پاکستان ٹیم کی کرکٹ کے ہر فارمیٹ میں فتوحات میں کردار ادا کرتا رہے گا اور پاکستان کرکٹ میں بڑا نام پیدا کرے گا۔ واضح رہے کہ ایڈیلیڈ میں کھیلے گئے دوسرا ون ڈے میچ ان کے کیریئر کا بھی دوسرا ون ڈے انٹرنیشنل میچ تھا جس میں میں صائم ایوب نے 71 گیندوں پر 82 رنز کی جارحانہ اننگ کھیل کر روشن مستقبل پر دستک دے دی ہے۔ دنیا کی بہترین بولنگ اٹیک کے خلاف انہوں نے 6 چھکوں اور 5 چوکوں سے سجی یہ شاندار اننگ کھیلی۔",sports
451,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",science-technology
452,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",science-technology
453,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",science-technology
454,زارا کی لاش کے ٹکڑے کرنے کے لئے صغریٰ بی بی نے کتنے پیسے دیے؟ ملزم نوید کا  انکشاف,https://urdu.arynews.tv/daska-women-death-investigation-continue/,"ڈسکہ : سگی خالہ کے ہاتھوں بہو کے قتل کی تحقیقات میں ملزم نوید نے بتایا کہ صغریٰ بی بی نے زارا کے لاش کے ٹکڑے کرنے کے کتنے پیسے دیے۔ تفصیلات کے مطابق ڈسکہ میں سات سات ماہ کی حاملہ بہو کے قتل کی تحقیقات کا دائرہ بڑھادیا اور علاقے کی مزید سی سی ٹی وی فوٹیجز حاصل کرلیں۔ پولیس نے بتایا کہ ملزم نوید نے دوران تفتیش انکشاف کیا صغراں بی بی نے لاش کے ٹکڑے ٹھکانے لگانے کیلئے پہلے 10 ہزار اور کام کے بعد مزید پانچ ہزار روپےدیے۔ حکام کا کہنا تھا کہ لاش کے ٹکڑے کرنے کیلئے چھری اور ٹوکا دو ہزار روپے میں خریداگیا، خریداری کے بعد ساس اور سہولت کار نے گول گپے کھائے اور کولڈرنک پی۔ پولیس نے کہا کہ سہولت کار نوید کو لانے کیلئےگلی کے بجائےہمسائےکاگھراستعمال کیاگیا، گلی میں لگے سی سی ٹی وی سےبچنےکیلئےمین گیٹ میں کرنٹ کا بہانہ کیاگیا۔ حکام کا یہ بھی بتانا تھا کہ سہولت کارنوید جمعہ کی شام آیااوررات کوپلاننگ کی ،نویداورمقتولہ کی ساس نےہفتےکوٹوکا،چھری خریدااوراتوارکوقتل کیا، تمام ویڈیوزفوٹوگرامیٹک ٹیسٹ کیلئے فرانزک لیب بھجوائی جائیں گی۔ انھوں نے کہا کہ سی سی ٹی وی کےڈی وی آرقبضےمیں لے لیے ہیں ، جس سے مزیدشواہدملنےکاامکان ہے۔ یاد رہے قتل کے بعد دو سال کے بچے کی ماں سات ماہ کی حاملہ زارا کی لاش کے ٹکڑے کیے اور دھڑ سے سرا لگ کرکے چولہے پر جلا کر ناقابل شناخت بنایا تھا اور لاش کے ٹکڑے دو بوریوں میں بند کرکے نہر میں پھینک دیے۔",science-technology
455,پاکستان میں آرٹیفیشل انٹیلی جنس چیٹ بوٹس کے ذریعے سائبر حملوں کا خدشہ,https://urdu.arynews.tv/cyber-attacks-through-artificial-intelligence-chatbots-in-pakistan/,"اسلام آباد:آرٹیفیشل انٹیلی جنس چیٹ بوٹس کے ذریعے سائبر حملوں کے خطرے کے پیش نظر ایڈوائزری جاری کردی گئی۔ تفصیلات کے مطابق آرٹیفیشل انٹیلی جنس چیٹ بوٹس کے ذریعے سائبر حملوں کا خدشہ ہے ، جس کے پیش ںظر نیشنل کمپیوٹرایمرجنسی رسپانس ٹیم نے ایڈوائزری جاری کردی۔ جس میں کہا ہے کہ اے آئی چیٹ بوٹس کا پیشہ ورانہ اور ذاتی کاموں میں استعمال بڑھ گیا ہے، چیٹ جی پی ٹی اور دیگر چیٹ بورڈز اہم معلومات اسٹور کرتے ہیں۔ ایڈوائزری میں کہنا تھا کہ اے آئی چیٹ بوٹس کیساتھ بات چیت میں اکثر حساس معلومات شامل ہوتی ہیں، حساس معلومات جیسا کہ کاروباری حکمت عملی یا ذاتی گفتگو لیک ہونے کاخدشہ ہے۔ نیشنل کمپیوٹر ایمرجنسی رسپانس ٹیم نے بتایا کہ سائبرکرمنلزانجینئرنگ کی جدید ترین ترکیبیں استعمال کررہے ہیں،ا سائبر کرمنلز چیٹ بوٹس کی شکل میں فشنگ کی تکنیک بھی استعمال کرتے ہیں، ایسی تکنیک سےصارفین کودھوکے سےخفیہ معلومات افشاں کرنےپر مجبور کیاجاسکتا ہے۔ ایڈوائزری میں مزید کہا گیا کہ اے آئی چیٹ بوٹسکے سائبر خطرات سے بچنے کیلئے مضبوط فریم ورک کی ضرورت ہے، صارفین اے آئی چیٹ بوٹس میں حساس ڈیٹا کااندراج کرنے سے گریز کریں۔ ایڈوائزری میں کہنا تھا کہ صارفین اےآئی چیٹ بوٹس کےاستعمال کےدوران چیٹ سیونگ فیچرزغیر فعال کریں اور حساس معلومات پر مبنی گفتگو ہدف کریں۔",science-technology
456,پی ٹی اے کا ’وی پی این‘ کے حوالے سے اہم بیان,https://urdu.arynews.tv/pta-vpn-registration/,"اسلام آباد: پاکستانی ٹیلی کمیونیکیشن اتھارٹی (پی ٹی اے) کا وی پی این کے حوالے سے اہم بیان آگیا۔ اے آر وائی نیوز کے مطابق غیررجسٹرڈ و غیر قانونی وی پی اینز کی رجسٹریشن کے معاملے پر پی ٹی اے کی وی پی این رجسٹریشن فریم ورک پر اسٹیک ہولڈرز کے ساتھ مشاورت ہوئی جس میں وزارت آئی ٹی، پی ایس ای بی اور پاکستان آئی ٹی ایسوسی ایشن کے نمائندگان نے شرکت کی۔ پی ٹی اے کا کہنا ہے کہ وی پی این کی رجسٹریشن کے حوالے سے ایک محفوظ عمل متعارف کروادیا گیا ہے، صارفین اپنے وی پی اینز ایک نئے آن لائن پلیٹ فارم کے ذریعے رجسٹرڈ کرواسکتے ہیں۔ ترجمان پی ٹی اے کا کہنا ہے کہ فریم ورک آئی ٹی کمپنیوں، فری لانسرز اور دیگر اسٹیک ہولڈرز کے لیے ہے جس کا مقصد قانونی و رجسٹرڈ وی پی اینز کی بلاتعطل رسائی کو ممکن بنانا ہے۔ علاوہ ازیں اجلاس میں محفوظ رابطوں کے لییے وی پی این کی اہمیت کو تسلیم کیا گیا ہے جبکہ غیر قانونی سرگرمیوں میں ممکنہ غلط استعمال کے خدشات کا بھی جائزہ لیا گیا۔ یہ پڑھیں: وی پی این سروسز : پاکستانی صارفین کے لیے بڑی خبر آگئی پی ٹی اے کا یہ بھی کہنا ہے کہ رجسٹریشن کے لیے کمپنیوں اور فری لانسرز کی حوصلہ افزائی کی جائے گی۔ خیال رہے کہ وی پی این اس وقت استعمال کیا جاتا ہے جب ملک میں کوئی ویب سائٹ یا ایپلی کیشن بند ہو۔ اگست میں پاکستان ٹیلی کمیونیکیشن اٹھارٹی ( پی ٹی اے) نے وی پی این کے استعمال پر سختی شروع کردی تھی، جس کا مقصد پہلے سے پابندی کا شکار مائیکرو بلاگنگ پلیٹ فارم ’ایکس‘ تک رسائی کو محدود کرنا تھا۔",science-technology
457,"اسموگ سے اموات کا خدشہ  ، طبی ماہرین نے خطرے کی گھنٹی بجادی",https://urdu.arynews.tv/medical-experts-fear-death-from-smog/,"لاہور : طبی ماہرین نے اسموگ سے اموات خدشہ ظاہر کرتے ہوئے کہا ہے کہ اے کیو آئی اسی طرح آلودہ رہا تو اوسطاً عمر 4 سال کم ہونے کا خطرہ ہے۔ تفصیلات کے مطابق لاہورمیں اسموگ شدت اختیار کرتی جا رہی ہے، بدترین فضائی آلودگی کے باعث لاہوریوں کی زندگیاں خطرے میں ہیں۔ طبی ماہرین نے اس سال اسموگ کو زیادہ خطرناک قرار دیتے ہوئے کہنا ہے کہ اگر لاہور کا اے کیو آئی بدستور زیادہ رہا تو اوسطاً عمر 4 سال کم ہونے کے ساتھ اموات کا بھی خطرہ ہے۔ پبلک ہیلتھ اسپیشلسٹ ڈاکٹر منیر ملک کا کہنا ہے کہ فضا میں زہریلے مادے، کیمیکلز و پارٹیکلز ہونے سے اسپتالوں میں ناک کان اور گلہ کے سینکڑوں مریضوں رپورٹ ہو رہے ہیں۔ ڈاکٹر منیر ملک نے کہا کہ فضائی آلودگی کی وجہ سےپھیپھڑوں اور سانس کی بیماریاں پھیل رہی ہیں، سلفر اور کاربن کے باعث دل کی بیماریوں سمیت کینسر کی بیماری ہونے کا خطرہ ہے، دل اور سانس کے مریض گھروں سے نہ نکلیں۔ انھوں نے فضائی آلودگی کی وجہ بتاتے ہوئے کہا کہ  موجود زہریلی گیسوں کا 83 فیصد حصہ گاڑیوں کا دھواں ہے۔",science-technology
458,برطانیہ میں فضائی ٹیکسی کی کامیاب آزمائش,https://urdu.arynews.tv/new-air-taxi-first-phase-of-testing-vx4/,"لندن : برطانیہ کی ٹیکنالوجی کمپنی ورٹیکل ایرو اسپیس نے فضائی ٹیکسی تیار کرلی ہے جس کی پہلے مرحلے کی کامیاب آزمائش کاؤٹس والڈ ایئرپورٹ پر کی گئی۔ غیر ملکی خبر رساں ادارے کیرپورٹ کے مطابقٹیکنالوجی کمپنی کی تیار کردہ فضائی ٹیکسی وی ایکس 4 ایئر کرافٹ کی خاص بات یہ ہے کہ یہ مانچسٹر سے لِیڈز تک کا فاصلہ ریکارڈ وقت میں طے کر سکتی ہے۔ یہ پروٹو ٹائپ چار مسافروں کے لیے ڈیزائن کیا گیا ہے اور اس کی آزمائش کمپنی کے فلائٹ ٹیسٹ سینٹر، کاؤٹس والڈ ایئرپورٹ انگلینڈ میں کی گئی۔ ٹیک کمپنی ورٹیکل ایرو اسپیس ایک مکمل طور پر برقی ایئر کرافٹ کی آزمائش کر رہی ہے جو فاصلے کے دورانیے کو کم کرنے کی صلاحیت رکھتا ہوگا۔ وی ایکس 4 ایئر کرافٹ بظاہر ہیلی کاپٹر اور جیٹ پلین کا ملاپ لگاتا ہے لیکن تکنیکی اعتبار سے ان میں سے کسی کی بھی خصوصیات نہیں رکھتا۔آفیشلی یہ ایک ای وی ٹی او ایل یعنی عمودی ٹیک آف اور لینڈنگ کرنے والا برقی ایئر کرافٹ ہے۔ کمپنی کے سی ٹی او مائیکل سروینکا کا کہنا تھا کہ ہم ایرو اسپیس کے لیے ایک انتہائی دلچسپ وقت میں موجود ہیں۔ ہم نے جیٹ دور کے بعد سے ایرو اسپیس کے حفاظت اور کارکردگی میں کافی تبدیلیاں دیکھی ہیں۔ انہوں نے کہا کہ جب ہم ایرو اسپیس کے متعلق سوچتے ہیں تو ہم میں سے اکثر طویل فاصلے کے لیے ایئر کرافٹ کے متعلق خیال آتا ہے لیکن ہم شہر کے ٹریفک سے بچنے کے لیے ایئر کرافٹ کا استعمال کرنا پسند کریں گے۔",science-technology
459,بغیر سم اور نیٹ ورک کے کال کرنا ممکن,https://urdu.arynews.tv/bsnl-is-soon-going-to-launch-direct-to-device-service-upd/,"فون کال کرنے کے لیے سم اور نیٹ ورک کی ضرورت ہوتی ہے لیکن اب جدید ٹیکنالوجی کی مدد سے بہت جلد بغیر سم اور نیٹ ورک کے کال کرنا ممکن ہوگا۔ بھارت میں سرکاری ٹیلی کام کمپنی ’بی ایس این ایل‘ نے حال ہی میں انڈین موبائل کانگریس میں اپنا نیا لوگو اور سلوگن لانچ کیا ہے، کمپنی نے سات نئی سروسز شروع کرنے کا بھی اعلان کیا ہے جس کے تحت لوگ سم کارڈ اور موبائل نیٹ ورک کے بغیر بھی کال کرسکیں گے۔ بی ایس این ایل بہت جلد ڈی ٹو ڈی سروس متعارف کروائے گی جس کے بعد یہ سہولت حاصل کی جاسکے گی۔۔ بی ایس این ایل کی ڈی ٹو ڈی سروس کے ساتھ لوگ سیٹلائٹ کے ذریعے کال کرنے کی سہولت حاصل کر سکتے ہیں۔ اس میں لوگ بغیر کسی سم کارڈ اور موبائل نیٹ ورک کے کال کر سکیں گے، یہ سہولت ان علاقوں کے لیے مفید ثابت ہوگی جہاں موبائل نیٹ ورک کا مسئلہ ہوتا ہے۔ علاوہ ازیں قدرتی آفات کے دوران بھی یہ سروس بہت کارآمد ثابت ہوگی۔ نیٹ ورک اکثر قدرتی آفات کے دوران کام کرنا بند کر دیتے ہیں۔ ایسے میں اس سروس سے لوگ استفادہ کرسکیں گے۔ بی ایس این ایل کی ڈی ٹو ڈی سروس سیٹلائٹ ٹیکنالوجی کے ذریعے کام کرتی ہے۔ سیٹلائٹ آسمان میں بڑے ٹاورز کی طرح کام کرتے ہیں۔ وہ کالنگ کو ممکن بنانے کے لیے ایک موبائل کو دوسرے سے جوڑتے ہیں۔ فی الحال بی ایس این ایل اس سروس پر کام کررہا ہے۔ اس کے لیے بی ایس این ایل نے ویاست نامی کمپنی کے ساتھ شراکت داری کی ہے۔ ویاست کمپنی سیٹلائٹ کنیکٹیویٹی فراہم کرتی ہے۔",science-technology
460,ایلون مسک پنسلوینیا کی عدالت میں مقدمہ جیت گئے,https://urdu.arynews.tv/elon-musk-wins-lawsuit-in-pennsylvania-court/,"ایکس کے مالک ایلون مسک پنسلوینیا کی عدالت میں مقدمہ جیت گئے،عدالت نے ووٹرز کو 10 لاکھ ڈالر دینے کی مہم جاری رکھنے کی اجازت دے دی۔ بین الاقوامی خبر رساں ادارے کیرپورٹکے مطابق ایکس کے مالک ایلون مسک نے گزشتہ ماہ ٹرمپ کو انتخابی مہم کیلئے ووٹرز کو دس لاکھ ڈالر دینے کی مہم کا آغاز کیا تھا۔ ایکس کے مالک ری پبلکن صدارتی امیدوار ڈونلڈ ٹرمپ کی بھرپور حمایت کر رہے ہیں۔امریکی صدر جو بائیڈن کا کہنا ہے ایلون کا اقدام یہ بالکل نا مناسب ہے۔ اس سے قبل برازیل کی عدالت عظمیٰ نے نیشنل ٹیلی کمیونیکیشن کو حکم جاری کیا ہے کہ فوری طور پر ملک بھر میں ایکس کی سروسز مکمل طور پر بند کردی جائیں۔ عدالت نے گوگل اور ایپل سمیت انٹرنیٹ پرووائیڈرز کو بھی ایکس ایپلی کیشنز کو روکنے کیلئے ٹیکنالوجیکل رکاوٹیں لگانے کا حکم دیا۔ برطانوی میڈیا کا اس حوالے سے کہنا ہے کہ برازیل کی عدالت نے ایکس کے مالک سے جھوٹی اور بے بنیاد خبریں پھیلانے والوں کے خلاف کارروائی کا مطالبہ کیا تھا۔ واضح رہے کہ سماجی رابطوں کی ویب سائٹ ایکس کو 22 ملین سے زائد صارفین استعمال کرتے ہیں۔",science-technology
461,انسٹاگرام صارفین کی سہولت کیلیے اہم اپ ڈیٹ,https://urdu.arynews.tv/instagram-users-update-to-dms-sort-and-filter/,"سوشل میڈیا ایپ انسٹاگرام نے اپنے صارفین کی سہولت کیلیے ایک اپ ڈیٹ کا اعلان کیا ہے، جس کے تحت ڈائریکٹ میسیجز کو ترتیب اور فلٹر کرنے میں آسانی ہوگی۔ اس حوالے سےٹیک کرنچکے مطابق انسٹاگرام نے گزشتہ روز اپنے ڈائریکٹ میسیجز (ڈی ایمز) میں ایک اپ ڈیٹ کا اعلان کیا ہے جو اُن لوگوں کے لیے تجربے کو بہتر بنائے گی جو بہت زیادہ ان باؤنڈ میسیجز وصول کرتے ہیں۔ ایپ نئے ٹولز متعارف کرا رہی ہے جو صارفین کو اُن ""میسیج ریکویسٹس” کو ترتیب اور فلٹر کرنے کی سہولت دے گی، یعنی وہ پیغامات جو مرکزی ان باکس میں نہیں آتے بلکہ صارف کے مقرر کردہ کنٹرولز کی بنیاد پر الگ ہوتے ہیں۔ یہ نئے ٹولز صارفین کو میسیج ریکویسٹس کو فالوورز کی تعداد، تصدیق شدہ اکاؤنٹس، برانڈز، تخلیق کاروں اور دیگر عوامل کے لحاظ سے ترتیب دینے اور فلٹر کرنے کی سہولت دیں گے۔ اس سے تخلیق کاروں کو اُن اعلیٰ ترجیحی پیغامات کو بہتر طور پر شناخت کرنے میں مدد ملے گی، جو اُن کے کاروبار اور تعلقات پر اثر ڈال سکتے ہیں اور جن کا جواب دینا ضروری ہو سکتا ہے۔ اس کے ساتھ ساتھ اسٹوری ریپلائیز کے نام سے ایک نیا فولڈر بھی انسٹا گرام کا حصہ بنایا جا رہا ہے جس سے ایک ہی جگہ اسٹوری ریپلائیز تک رسائی ممکن ہو جائے گی۔ کمپنی کے مطابق یہ تبدیلیاں دنیا بھر کے صارفین کی آرا کو مدنظر رکھ کر کی گئی ہیں جن کی جانب سے شکایت کی گئی تھی کہ ڈی ایمز کو منظم رکھنا کافی مشکل ثابت ہوتا ہے۔ انسٹا گرام کے سربراہ ایڈم موسیری نے ایک پوسٹ میں بتایا کہ اگرآپ ریکوئسٹ ان باکس پر جائیں تو وہاں کئی بار متعدد میسجز موجود ہوتے ہیں، اسی لیے ہم نے انہیں فلٹر کرنے کی سہولت فراہم کی ہے۔",science-technology
462,انڈونیشیا میں گوگل پکسل فونز کی فروخت پر پابندی عائد,https://urdu.arynews.tv/indonesia-bans-sales-of-google-phones/,"انڈونیشیا کی حکومت نے امریکی کمپنی ایپل کے آئی فون 16 کے بعد گوگل پکسل فونز کی فروخت پر بھی پابندی کر دی۔ خبر رساں ادارے روئٹرز کے مطابق انڈونیشیا حکومت نے گوگل پکسل فونز کی فروخت پر پابندی ملکی قوانین کی خلاف ورزی پر عائد کی جن کے تحت اسمارٹ فون کیلیے 40 فیصد پرزے مقامی طور پر تیار کیے گئے ہوں۔ وزارت صنعت کے ترجمان فیبری ہینڈری انتونی نے بتایا کہ ہم ان قوانین کو آگے بڑھا رہے ہیں تاکہ انڈونیشیا میں تمام سرمایہ کاروں کے ساتھ انصاف ہو، گوگل کی مصنوعات نے ہماری طے کردہ اصولوں پر عمل نہیں کیا اس لیے انہیں یہاں مصنوعات فروخت کرنے کی اجازت نہیں۔ انہوں نے کہا کہ شہری گوگل پکسل فونز بیرون ملک سے ضروری ٹیکس ادا کرنے کے بعد درآمد کر سکتے ہیں لیکن غیر قانونی طور پر درآمد کیے گئے فونز کو غیر فعال کریں گے۔ ادھر، گوگل نے اپنے بیان میں کہا کہ اس کے پکسل فونز فی الحال انڈونیشیا میں باضابطہ طور پر تقسیم نہیں کیے گئے ہیں۔ یاد رہے کہ انڈونیشیا کی جانب سے مقامی قوانین کو پورا نہ کرنے کی وجہ سے آئی فون 16 کی فروخت کو بھی بند کر رکھا ہے۔",science-technology
463,فون پر ناپسندیدہ ایس ایم ایس سے کیسے چھٹکارا حاصل کریں؟,https://urdu.arynews.tv/pta-sms-blocked-service/,"پاکستانی ٹیلی کمیونی کیشن اتھارٹی (پی ٹی اے) نے بتایا ہے کہ صارفین ناپسندیدہ ایس ایم ایس سے کیسے چھٹکارا حاصل کرسکتے ہیں۔ موبائل فون پر اکثر صارفین ان چاہے اور ناپسندیدہ پیغامات سے پریشان ہوتے ہیں اور اس کی اکثر شکایات کرتے نظر آتے ہیں لیکن اب صارفین اس طرح کے میسجز سے چھٹکارا حاصل کرسکتے ہیں۔ پاکستان ٹیلی کمیونیکیشن (پی ٹی اے) کی جانب سے فراہم کی جانے والی ایک سروس کے ذریعے موبائل فون صارفین ایسے ان چاہے میسجز کو بلاک کر سکتے ہیں۔ ناپسندیدہ ایس ایم ایس کو کیسے بلاک کریں؟ پی ٹی اے کے مطابق ان چاہے اور ناپسندیدہ پیغامات بلاک کرنے کے لیے ایس ایم ایس آپشن میں پیغام بھیجنے والے کا فون نمبر ٹائپ کریں، وقفہ دیں، وصول شدہ پیغام ٹائپ کریں اور اسے 9000 پر ایس ایم ایس کریں۔ پی ٹی اے کا کہنا ہے کہ اس سروس کے لیے قابل اطلاق ٹیکسز/ نرخ لاگو ہوں گے۔",science-technology
464,گوگل پر پوری دنیا کی دولت سے بھی زیادہ کا جرمانہ عائد,https://urdu.arynews.tv/google-fined-more-than-the-worlds-wealth/,"مشہور ومعروف سرچ انجن گوگل پر روسی عدالت نے پوری دنیا کی دولت سے زیادہ 20 ڈیسیلین ڈالرز کا جرمانہ عائد کر دیا ہے۔ ڈیلی میل کیرپورٹکے مطابق روسی عدالت نے گوگل پر ڈھائی ٹریلین آف ٹریلین آف ٹریلین جرمانہ عائد کیا ہے جس کی مالیت دنیا کے تمام ممالک کی جی ڈی پی سے بھی زیادہ ہے۔ روس کے 17 ٹی وی چینلز نے گوگل پر ہرجانے کا دعویٰ دائر کررکھا تھا۔ 2020 میں گوگل کے زیر ملکیت ویڈیو شیئرنگ پلیٹ فارم یوٹیوب نے امریکی پابندیاں عائد کیے جانے کے بعد روسی چینل کو بین کر دیا تھا۔ روسی عدالت نے چینل کو بند کرنے پر گوگل پر ایک لاکھ روسی روبل کا جرمانہ عائد کیا۔ اس کے بعد 2022 میں گوگل نے دوبارہ دیگر روسی میڈیا اداروں پر یوکرین جنگ کے آغاز پر پابندی عائد کی، جس پر عدالت نے مزید جرمانے عائد کیے۔ گوگل پر روزانہ 100,000 روبل جرمانہ عائد کیا گیا اور خبردار کیا گیا کہ اگر یہ رقم ادا نہیں کی گئی تو یہ رقم ہر 24 گھنٹے میں دگنی ہو جائے گی۔ جرمانے کی رقم 2020 کے بعد سے اب 20,000,000,000,000,000,000,000,000,000,000,000 کے برابر ہو چکی ہے۔ جب کہ عالمی بینک کا اندازہ ہے کہ عالمی معیشت کا حجم تقریباً 100 ٹریلین ڈالر یا 100 کے بعد 12 صفر ہے اور فلکیاتی روسی فائن تک پہنچنے کے لیے یہ تعداد کم از کم 20 صفر بہت کم ہے۔ دوسری جانب روسی عدالت کی جانب سے چکرا دینے والے ہندسوں کا جرمانہ عائد کیے جانے کے باوجود گوگل بدستور اس سے منحرف ہے اور اس حوالے سے جاری آخری آمدنی بیان میں کمپنی کا کہنا ہے کہ ہمیں یقین نہیں کہ ان قانونی معاملات کا کوئی مادی منفی اثر پڑے گا۔",science-technology
465,دھوکہ بازوں سے محفوظ رکھنے کیلئے واٹس ایپ کی خصوصی وارننگ,https://urdu.arynews.tv/whatsapp-scam-warning-issued-fraud/,"میٹا کی زیر ملکیت میسجنگ ایپلی کیشن ’واٹس ایپ‘ نے اپنے صارفین کو دھوکہ دہی سے محفوظ رکھنے کیلئے خصوصی وارننگ جاری کی ہے۔ واٹس ایپ انتظامیہ کی جانب سے صارفین کو خبردار کیا گیا ہے کہ وہ واٹس ایپ پر ایسے دھوکہ بازوں سے ہوشیار رہیں جو انہیں ""دوست یا عزیز کی ضرورت” کے نام پر دھوکہ دینے کی کوشش کررہے ہیں۔ غیر ملکی خبر رساں ادارے کیرپورٹ کے مطابقواٹس ایپ وارننگ میں بتایا گیا ہے کہ یہ دھوکہ باز عناصر آپ کو ہزاروں روپے مالیت کا نقصان پہنچا سکتے ہیں۔ واٹس ایپ وارننگ میں بتایا گیا ہے کہ اس کام کا طریقہ کار یہ ہے کہ دھوکہ باز عناصر اپنے پیغامات کسی رشتہ دار یا عزیز کی آئی ڈی ہیک کرکے کرتے ہیں جو آپ کی رقم ہتھیانے کی کوشش میں ہوتے ہیں۔ کوئی دھوکہ بازی کا یہ طریقہ بھی اختیار کرسکتا ہے کہ وہ آپ کا کوئی رشتہ دار ہے جس کا فون کھوگیا ہے، یہ دھوکے باز اب مصنوعی ذہانت (اے آئی) کے ذریعے آپ کے کسی جاننے والے کی آواز کی نقل بنا کر دھوکہ دینے کی بھی کوشش کریں گے جس سے ہوشیار رہنے کی ضرورت ہے۔ دوسری جانب آپ کا ٹیکسٹ میسج یا انباکس بھی محفوظ نہیں ہے، وارننگ میں بتایا گیا ہے کہ یہ دھوکہ باز ڈیپارٹمنٹ فار ورک اینڈ پنشنز کی طرف سے ‘لِیوِنگ سبسڈی’ پیش کرنے کا دعویٰ کرتے ہیں اور ایک لنک کے ذریعے اس میں درخواست دینے کا کہتے ہیں۔ ویلز کی اولڈر پیپلز کمشنر نے اس میسج کا اسکرین شاٹ شیئر کرکے لوگوں کو خبردار کیا ہے کہ اس پر بالکل یقین نہ کریں۔ ریان بون ڈیوئس کے اکاؤنٹ نے وارننگ دی ہے کہ براہ کرم میسج میں آنے والے کسی بھی لنک پر کلک نہ کریں اور کسی بھی اسکام میسج کو ایکشن فراڈ کو رپورٹ کریں۔ ایکشن فراڈ نے مزید کہا کہ واٹس ایپ پر کسی کے خاندان یا دوست ہونے کا دعویٰ کرنے والے کسی غیر معمولی پیغام کے ملنے پر ہوشیار رہیں، دوست یا عزیز کی ضرورت والے اسکام سے ہوشیار رہیں۔ واٹس ایپ میں اسپام پیغامات رپورٹ کریں یا بھیجنے والے کو فوری بلاک کریں۔ اس کے علاوہ میسج ببل کو دیر تک دبا کر رکھیں، ""رپورٹ” کا انتخاب کریں اور ملنے والی ہدایات پر عمل کریں۔",science-technology
466,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",science-technology
467,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",science-technology
468,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",science-technology
469,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ A post shared by Pakistan Cricket (@therealpcb) تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ A post shared by cricket.com.au (@cricketcomau) کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",science-technology
470,پاکستان میں آرٹیفیشل انٹیلی جنس چیٹ بوٹس کے ذریعے سائبر حملوں کا خدشہ,https://urdu.arynews.tv/cyber-attacks-through-artificial-intelligence-chatbots-in-pakistan/,"اسلام آباد:آرٹیفیشل انٹیلی جنس چیٹ بوٹس کے ذریعے سائبر حملوں کے خطرے کے پیش نظر ایڈوائزری جاری کردی گئی۔ تفصیلات کے مطابق آرٹیفیشل انٹیلی جنس چیٹ بوٹس کے ذریعے سائبر حملوں کا خدشہ ہے ، جس کے پیش ںظر نیشنل کمپیوٹرایمرجنسی رسپانس ٹیم نے ایڈوائزری جاری کردی۔ جس میں کہا ہے کہ اے آئی چیٹ بوٹس کا پیشہ ورانہ اور ذاتی کاموں میں استعمال بڑھ گیا ہے، چیٹ جی پی ٹی اور دیگر چیٹ بورڈز اہم معلومات اسٹور کرتے ہیں۔ ایڈوائزری میں کہنا تھا کہ اے آئی چیٹ بوٹس کیساتھ بات چیت میں اکثر حساس معلومات شامل ہوتی ہیں، حساس معلومات جیسا کہ کاروباری حکمت عملی یا ذاتی گفتگو لیک ہونے کاخدشہ ہے۔ نیشنل کمپیوٹر ایمرجنسی رسپانس ٹیم نے بتایا کہ سائبرکرمنلزانجینئرنگ کی جدید ترین ترکیبیں استعمال کررہے ہیں،ا سائبر کرمنلز چیٹ بوٹس کی شکل میں فشنگ کی تکنیک بھی استعمال کرتے ہیں، ایسی تکنیک سےصارفین کودھوکے سےخفیہ معلومات افشاں کرنےپر مجبور کیاجاسکتا ہے۔ ایڈوائزری میں مزید کہا گیا کہ اے آئی چیٹ بوٹسکے سائبر خطرات سے بچنے کیلئے مضبوط فریم ورک کی ضرورت ہے، صارفین اے آئی چیٹ بوٹس میں حساس ڈیٹا کااندراج کرنے سے گریز کریں۔ ایڈوائزری میں کہنا تھا کہ صارفین اےآئی چیٹ بوٹس کےاستعمال کےدوران چیٹ سیونگ فیچرزغیر فعال کریں اور حساس معلومات پر مبنی گفتگو ہدف کریں۔",science-technology
471,آئی فون 16 کی فروخت پر پابندی عائد,https://urdu.arynews.tv/iphone-16-sales-blocked-in-indonesia/,"ایپل آئی فون 16 کی فروخت پر انڈونیشیا میں پابندی عائد کردی گئی، مقامی قوانین کی خلاف ورزی کی وجہ سے کمپنی کے خلاف ایکشن لیا گیا۔ انڈونیشا کے وزارت صنعت نے اپنے بیان میں کہا کہ بڑی ٹیکالوجیکل کمپنی ایپل کو انڈونیشیا میں اپنے آئی فون 16 اسمارٹ فونز فروخت کرنے کی اجازت نہیں ہوگی کیونکہ کمپنی نے مقامی طور پر بنائے گئے اجزا کے استعمال سے متعلق ملک کے قوانین کی پابندی نہیں کی۔ وزارت کے ترجمان فیبری ہینڈری انتونی نے کہا کہ انڈونیشیا  میں مقامی طور پر فروخت ہونے والے کچھ اسمارٹ فونز میں مقامی طور پر تیار کردہ کم از کم 40 فیصد پرزوں کو شامل ہونے چاہیئں اور آئی فون 16 نے اس عمل کی خلاف ورزی کی ہے۔ انھوں نے کہا کہ درآمد شدہ آئی فون 16 ہارڈویئرز کی ملک میں مارکیٹنگ نہیں کی جا سکتی، کیونکہ ایپل انڈونیشیا نے مقامی کانٹینٹ سرٹیفیکیشن حاصل کرنے کے لیے اپنی سرمایہ کاری کے وعدے کو پورا نہیں کیا۔ فیبری ہینڈری انتونی نے مزید کہا کہ صارفین  ذاتی استعمال کے لیے اب بھی بیرون ملک سے آئی فون خرید کر لاسکتے ہیں بشرط کے انھوں نے ضروری ٹیکس ادا کیے ہوں۔ ایپل نے فوری طور پر اس معاملے پر کسی قسم کا تبصرہ نہیں کیا ہے، کمپنی کی جانب سے آئی فون 16 فون پہلی بار ستمبر میں لانچ کیا گیا تھا۔",science-technology
472,میٹا اپنا AI سرچ انجن تیار کرنے لگا,https://urdu.arynews.tv/meta-develop-own-ai-search-engine/,"مصنوعی ذہانت کے دور میں میٹا نے بھی اپنا AI سرچ انجن بنانے کی تیاری شروع کر دی۔ سوشل میڈیا پلیٹ فارمز فیس بک اور انسٹاگرام کی کمپنی میٹا ایک ایسا سرچ انجن تیار کرنے پر کام کر رہا ہی جو ویب پر کرال کیا جائے گا تاکہ اس کا AI چیٹ بوٹ استعمال کرنے والے لوگوں کو معلومات فراہم کی جا سکیں۔ میٹا گوگل اور مائیکروسافٹ کارپوریشن پر اپنا انحصار کم کرنے کے لیے کوشاں ہے جو فی الحال میٹا اے آئی استعمال کرنے والے لوگوں کو خبروں، کھیلوں اور اسٹاک کے بارے میں معلومات فراہم کرتا ہے۔ رپورٹ کے مطابق سرچ انجن میٹا اے آئی، واٹس ایپ، انسٹاگرام اور فیس بک پر کمپنی کے چیٹ بوٹ پر تازہ واقعات کے بارے میں صارفین کو بات چیت کے جوابات فراہم کرے گا۔ یہ فی الحال صارفین کو خبروں، اسٹاکس اور کھیلوں کے بارے میں جوابات دینے کے لیے گوگل اور بنگ سرچ انجنوں پر انحصار کرتا ہے۔ میٹا نے تبصرہ کے لئے رائٹرز کی درخواست کا فوری طور پر جواب نہیں دیا۔",science-technology
473,اس صدی کے آخر تک ہماری زمین ۔۔۔۔۔۔۔ ؟ ہولناک انکشاف,https://urdu.arynews.tv/un-prediction-on-earth-end-of-this-century/,عالمی موسمیاتی تبدیلی ہمارے کرہ ارض پر بڑی تبدیلیاں لا رہی ہے اور اقوام متحدہ نے بھی اس حوالے سے خبردار کر دیا ہے۔ غیر ملکی میڈیا کے مطابق اقوام متحدہ کے ماحولیاتی پروگرام (یو این ای پی) نے موسمیاتی تبدیلی کے حوالے سے سالانہ رپورٹ جاری کی ہے جس میں یہ ہولناک انکشاف کیا گیا ہے کہ اس صدی کے آخر تک ہماری زمین کے اوسط درجہ حرارت میں 3.1 ڈگری سینٹی گریڈ تک اضافہ ہو سکتا ہے۔ رپورٹ میں کہا گیا ہے کہ دنیا درجہ حرارت میں 2.6 ڈگری تا 3.1 ڈگری سینٹی گریڈ اضافے کی راہ پر گامزن ہے۔ اگر بڑے پیمانے پر اور تیزی کے ساتھ غیر معمولی اقدامات نہ کیے گے تو گلوبل وارمنگ کو 1.5 ڈگری سینٹی گریڈ تک محدود کرنے کا ہدف مکمل نہ ہو سکے گا۔ عالمی ادارے کی جانب سے یہ انتباہ آذربائیجان کے دارالحکومت باکو میں آئندہ ماہ نومبر کے دوسرے اور تیسرے ہفتے میں منعقد ہونے والی 2024 کی یو این کوپ 29 سے پہلے جاری کیا گیا ہے۔ اس انتباہ کے جاری کیے جانے کے بعد امکان ہے کہ کانفرنس میں ممالک پر موسمیاتی تغیر سے نمٹنے اور کاربن اخراج میں کمی لانے کے بڑے پیمانے پر اقدامات کرنے اور مالی اعانت بڑھانے کے لیے زور دینے کے لیے ساتھ غیر معمولی عملی اقدامات کے لیے لائحہ عمل ترتیب دیا جائے گا۔,science-technology
474,ناسا کا خلائی مشن زمین پر کب اور کیسے اترا؟,https://urdu.arynews.tv/back-on-earth-nasas-spacex-crew-8-mission/,"خلائی تحقیق کے امریکی ادارے ناسا کا اسپیس ایکس کریو 8 مشن کامیابی کے ساتھ گزشتہ رات ساڑھے 3بجے فلوریڈا کے ساحل کے قریب لینڈ کرگیا۔ غیر ملکی خبر رساں ادارے کیرپورٹ کے مطابقمذکورہ خلائی مشن میں 4 خلاباز شامل تھے جن کے نام میتھیو ڈومینک، مائیکل بیراٹ، جینیٹ ایپس، اور روسی خلاباز الیگزینڈر گریبینکن ہیں۔ خلائی مشن کی زمین پر واپسی کے بعد آٹھ ماہ کی سائنسی مہم اور انٹرنیشنل اسپیس اسٹیشن پر ایجنسی کی آٹھویں تجارتی کریو روٹیشن مشن کا اختتام ہوا۔ ان خلابازوں نے 3 مارچ کو فلوریڈا میں ناسا کے کینیڈی اسپیس سینٹر سے اسپیس ایکس فالکن 9 راکٹ پر پرواز بھری تھی اور انہوں نے خلا میں 232 دن گزارے۔ ناسا اور اسپیس ایکس کی ریکوری ٹیموں نے انسانی صحت، میٹریل سائنس اور زراعت سمیت مختلف شعبوں میں 200 سے زیادہ تجربات کیے۔ ان تجربات کا مقصد مستقبل میں خلائی مشنز کے لیے علم و آگہی کو بڑھانا اور زمین پر انسانیت کو فائدہ پہنچانا ہے۔ کریو اب ناسا کے جانسن اسپیس سینٹر ہیوسٹن کا رخ کرے گی جبکہ ڈریگن اسپیس کرافٹ مستقبل کی پروازوں کے لئے معائنہ اور مرمت کے لیے فلوریڈا میں کیپ کیناویرل اسپیس فورس اسٹیشن پر اسپیس ایکس میں واپس جائے گا۔ مشن کے دوران کریو ممبران نے تقریباً 10 کروڑ میل سفر کیا اور زمین کے گرد 3,760 چکر مکمل کیے، انہوں نے انسانوں کی زندگی کو فائدہ پہنچانے کے لیے نئی سائنسی تحقیق کی۔ خلابازوں نے خاص طور پر دماغی آرگنائڈز اور پودوں کی نشوونما پر مائیکرو گریویٹی کے اثرات کا مطالعہ کیا، جس سے اس بات کی بہتر تفہیم میں مدد ملی کہ جاندار خلائی حالات کے مطابق کیسے ڈھلتے ہیں۔ واضح رہے کہ کریو8 کی واپسی ناسا کی اسپیس ایکس کریو-9 کی 29 ستمبر کو بین الاقوامی اسپیس اسٹیشن پر آمد کے بعد ہوئی ہے۔",science-technology
475,عام پنکھوں اور انورٹر پنکھوں میں کیا فرق ہے؟,https://urdu.arynews.tv/inverter-fan-vs-normal-a-comparative-analysis/,"ماضی کے مقابلے لوگ اب پنکھے خریدتے ہوئے اس بات کا زیادہ خیال رکھتے ہیں کہ اس کے استعمال سے بجلی کی کھپت کتنی ہوگی؟ ان کی ہر ممکن کوشش ہوتی ہے کہ ایسا پنکھا خریدا جائے تو کم توانائی پر چلنے کے ساتھ ساتھ کمرے میں اچھی اور بھرپور ہوا فراہم کرسکے۔ آج ہم اس مضمون میں اپنے قارئین کے لیے انورٹر پنکھوں اور عام پنکھوں کے درمیان اہم فرق کو واضح کریں گے تاکہ آپ اپنے گھر کے لیے بہترین انتخاب کرسکیں۔ انورٹر پنکھے جنہیں اے سی/ ڈی سی فین بھی کہا جاتا ہے یہ آپ کو عام روایتی پنکھوں کے مقابلے میں 50 سے 60 فیصد بجلی کی بچت دیتے ہیں۔ ایک انورٹر فین 40 واٹ لیتا ہے جبکہ ایک روایتی پنکھا 93 واٹ لیتا ہے عام طور پر پنکھوں کے آر پی ایم (ریوولیشن پر منٹ) عموماً 310 سے 325 تک ہوتی ہے۔ روایتی پنکھے ایک مقررہ رفتار پر چلتے ہیں اور انہیں مختلف رفتار کی سیٹنگز کے ذریعے کنٹرول کیا جاسکتا ہے، اس کا مطلب ہے کہ پنکھا مستقل رفتار سے چلتا ہے، چاہے کمرے کا درجہ حرارت کچھ بھی ہو۔ دوسری جانب انورٹر پنکھے ویری ایبل فریکوئنسی ڈرائیو (وی ایف ڈی) کا استعمال کرتے ہیں جو انہیں کمرے کے درجہ حرارت یا صارف کی ضرورت کے مطابق رفتار کو مرتب کرنے کی صلاحیت بھی دیتا ہے ساتھ ہی یہ پنکھے مؤثر ہوا بھی فراہم کرتے ہیں۔ ویری ایبل اسپیڈ کنٹرول : انورٹر پنکھے گرم موسم نہ ہونے پر کم رفتار پر چل سکتے ہیں، جس سے توانائی کی بچت ہوتی ہے۔ درجہ حرارت کے مطابق کنٹرول : انورٹر پنکھے مطلوبہ درجہ حرارت کے مطابق اپنی رفتار مرتب کرتے ہیں جس سے اضافی توانائی خرچ نہیں ہوتی۔ کم شور :کم رفتار پر انورٹر پنکھے بہت کم آواز پیدا کرتے ہیں جو انہیں بیڈروم، مطالعہ کے کمرے یا دیگر پُرسکون مقامات کے لیے موزوں بناتا ہے۔ نرمی سے رفتار میں تبدیلی :انورٹر پنکھوں کی رفتار میں تبدیلیوں سے شور میں اضافہ نہیں ہوتا، جس سے ایک آرام دہ ماحول برقرار رہتا ہے۔ بہترین سہولت :انورٹر پنکھے صارف کی پسند کے مطابق ہوا کی شدت کو مرتب کرسکتے ہیں جو لوگوں کی مختلف پسند کے لیے بے مثال ہے۔ نرم ہوا :انورٹر پنکھے کم رفتار پر چل کر بھی نرم ہوا دیتے ہیں، جو زیادہ ہوا کی شدت سے ہونے والی بے آرامی سے بچاتا ہے۔ موٹر کی بہترین کارکردگی : انورٹر پنکھوں کی ویری ایبل اسپیڈ موٹر پر کم دباؤ ڈالتی ہے، جس سے پنکھے کی عمر بڑھتی ہے۔ انورٹر پنکھے موٹر کو زیادہ مؤثر طریقے سے چلانے کے قابل بناتے ہیں، جس سے مجموعی کارکردگی اور پائیداری میں اضافہ ہوتا ہے۔ بہت سے جدید انورٹر پنکھے اسمارٹ ہوم سسٹمز کے ساتھ منسلک کیے جاسکتے ہیں، جس سے آواز کے ذریعے کنٹرول، شیڈولنگ اور توانائی کی نگرانی ممکن ہوتی ہے۔ ہوا کے معیار میں بہتری :کچھ انورٹر پنکھے ہوا صاف کرنے کی خصوصیات جیسے ہیپا فلٹر یا آئنائزرز سے لیس ہوتے ہیں، جو اندرونی ہوا کے معیار کو بہتر بناتے ہیں۔ توانائی کی بچت :اگر آپ توانائی کی بچت کو ترجیح دیتے ہیں تو انورٹر پنکھا بچت کے ساتھ ساتھ پُرسکون ماحول کے لیے بہترین انتخاب ہے۔ اگر آپ ذاتی نوعیت کی کولنگ اور نرم ہوا کے خواہاں ہیں تو انورٹر پنکھا بہترین ہے۔ اس کی ابتدائی لاگت زیادہ ہوسکتی ہے لیکن ان کی طویل مدتی توانائی کی بچت اور پائیداری سے یہ سرمایہ کاری پوری ہو سکتی ہے۔ انورٹر پنکھے روایتی پنکھوں کے مقابلے میں توانائی کی بچت، شور کی کمی، آرام اور پائیداری کے لحاظ سے نمایاں بہتری فراہم کرتے ہیں۔ ان کی رفتار کو ضرورت کے مطابق مرتب کرنے کی صلاحیت انہیں کسی بھی گھر یا دفتر کے لیے ایک قیمتی اضافہ بناتی ہے جیسے جیسے ٹیکنالوجی ترقی کرتی ہے، توقع ہے کہ انورٹر پنکھے مزید بہتر اور پائیدار رہائش کے ماحول کی تشکیل میں اہم کردار ادا کریں گے۔",science-technology
476,دنیا کا سب سے بڑا کارگو ڈرون,https://urdu.arynews.tv/worlds-largest-cargo-drone/,"ہوابازی کی صنعت میں نیا انقلاب، دنیا کا سب سے بڑا کارگو ڈرون سامنے آگیا۔ ایئر وائٹ وہیل نے اپنے W5000 کی نقاب کشائی کی ہے جو دنیا کا اپنی نوعیت کا سب سے بڑا بغیر پائلٹ کے کارگو ڈرون ہے۔ ٹربوپروپ ہوائی جہاز چین کے صوبہ جیانگ سو کے چانگ زو میں منظرعام پر آیا ہے۔ فی الحال یہ جہاز چین میں ایوی ایشن ریگولیٹرز سے سرٹیفیکیشن سے گزر رہا ہے۔ یہ ڈرون متاثر کن صلاحیتوں کا حامل ہے جو 5 ٹن پے لوڈ کی گنجائش اور 2,600 کلومیٹر تک کی رینج تک پرواز کر سکتا ہے۔ یعنی (نیویارک اور ٹورنٹو کے درمیان تقریباً پانچ گنا فاصلے) طے کر سکتا ہے۔ چینی ایوی ایشن اسٹارٹ اپ ایئر وائٹ وہیل نے اپنے پہلے بغیر پائلٹ کے کارگو طیارے کی نقاب کشائی کی ہے جس کے بارے میں کمپنی کا کہنا ہے کہ یہ دنیا کا سب سے بڑا ٹرانسپورٹیشن ڈرون ہے۔ W5000 کی دعویٰ کردہ پے لوڈ کی گنجائش پچھلے ورژن کے مقابلے میں نمایاں طور پر تین گنا زیادہ ہے۔ ایئر وائٹ وہیل کے چیئرمین اور سی ای او ہو ژینڈونگ نے بڑے کارگو ڈرونز کے مستقبل پر اپنے اعتماد کا اظہار کرتے ہوئے کہا کہ یہ ایئر فریٹ ٹرانسپورٹیشن انڈسٹری کا سنگ بنیاد بن جائیں گے۔ انڈسٹری نیوز سائٹ ایوی ایشن ویک کے مطابق، W5000 کی متاثر کن صلاحیتیں، جن میں 10.8 میٹرک ٹن کا زیادہ سے زیادہ ٹیک آف وزن اور 5 ٹن پے لوڈ کی گنجائش شامل ہے، اسے میدان میں ایک گیم چینجر کے طور پر کھڑا کرتی ہے۔",science-technology
477,واٹس ایپ صارفین ہیکنگ سے کیسے محفوظ رہیں؟,https://urdu.arynews.tv/how-to-avoid-whatsapp-users-hacking/,"انٹرنیٹ کے موجودہ دور میں تقریباً ہر شخص فیس بک، ٹوئٹر، واٹس ایپ اور دیگر بہت سی سوشل سائٹس استعمال کر رہا ہے، اور ان ہی سائیٹس کا سہارا  لے کر جرائم پیشہ افراد ڈیٹا چرانے کیلئے ہیکنگ کرتے ہیں۔ ان حالات میں واٹس ایپ صارفین کیلئے اپنا ڈیٹا محفوظ رکھنا بھی ایک چیلینج بن گیا ہے کیونکہ ان کا ڈیٹا ہیک ہونے کا خطرہ ہر وقت موجود رہتا ہے، ہیکر نت نئے انداز سے لوگوں کو دھوکہ دیکر اپنے مفادات حاصل کرتے ہیں۔ اے آر وائی نیوز کے پروگرام باخبر سویرا میں انسداد سائبر کرائم ایکسپرٹ عمار جعفری نے بتایا کہ واٹس ایپ کس طرح ہیک کیا جاتا ہے اور صارفین اس سے کس طرح محفوظ رہ سکتے ہیں۔ انہوں نے کہا کہ واٹس ایپ اکاؤنٹ بناتے ہوئے اس بات کا خاص خیال رکھیں کہ جو چھ ہندسوں پر مبنی ویری فکیشن پن کوڈ ہے اس کو بہت احتیاط سے لکھیں اور کوڈ مشکل سا رکھیں لیکن وہ آپ کو یاد بھی رہے۔ اس کے علاوہ اس پن کوڈ کو کسی کے ساتھ بھی شیئر نہ کریں۔ دوسری احتیاط یہ ہے کہ جب اپنا موبائل فون تبدیل کریں تو اپنا واٹس ایپ لازمی لاگ آؤٹ کریں اور دیگر سوشل میڈیا سائٹس کو باقاعدہ بند کرنے کے بعد انہیں فون سے ڈیلیٹ کریں۔ ایک سوال کے جواب میں عمار جعفری نے بتایا کہ صارفین واٹس ایپ ہیکنگ سے ایسے بچ سکتے ہیں کہ پہلے اس کی سیٹنگز میں جائیں وہاں دو آپشن ہوں گے ایک اکاؤنٹ اور دوسرا ٹو اسٹیپ ویری فکیشن۔ جہاں آپ اپنا پن کوڈ اور ای میل ایڈریس لکھ دیں۔ یہ کام کرنے کے بعد آپ کا واٹس ایپ محفوظ ہوجائے گا۔ واضح رہے کہ پاکستان میں بھی آن لائن فراڈ کا ایک نیا طریقہ سامنے آیا ہے جس کے تحت ہیکرز شہریوں کو اُن کی تعلیمی ڈگریوں کی تصدیق کروانے کی پیشکش کرکے ذاتی معلومات تک رسائی حاصل کرنے کی کوشش کرتے ہیں۔ ہیکرز سوشل میڈٰیا اکاؤنٹس ہیک کرنے کے لیے مختلف طریقے استعمال کرتے ہیں، مثلا آپ کو مختلف قسم کی انعامی اسکیموں کا لالچ دیا جاتا ہے اور اس کے لیے فیس بک پر مختلف قسم کے اشتہارات دیے جاتے ہیں، آج کل مختلف واٹس ایپ گروپس میں بھی ایسی انعامی اسکیموں کی تشہیر کی جاتی ہے۔",science-technology
478,ترکیہ میں سوشل میڈیا کے تمام بڑے پلیٹ فارمز پر پابندی,https://urdu.arynews.tv/turkey-block-social-media-platforms/,"ترکیہ کے دارالحکومت انقرہ میں ایرو اسپیس اور دفاعی کمپنی (ٹی یو ایس اے ایس) کے ہیڈ کوارٹر پر دہشت گردوں کے حملے اور ہلاکتوں کے بعد حکومت نے بڑا فیصلہ کرلیا۔ بین الاقوامی خبر رساں ادارے کی رپورٹ کے مطابق دفاعی کمپنی (ٹی یو ایس اے ایس) کے ہیڈ کوارٹر پر دہشت گردوں کے حملے کے بعد ملک میں سوشل میڈیا کے تمام بڑے پلیٹ فارمز پر پابندی عائد کر دی گئی ہے۔ غیر ملکی میڈیاکا اس حوالے سے کہنا ہے کہ ترک حکومت کی جانب سے سوشل میڈیا پلیٹ فارمز بشمول ایکس، یوٹیوب، فیس بک، انسٹاگرام اور ٹِک ٹاک پر پابندی عائد کردی گئی ہے۔ ڈیجیٹل گورننس اور سائبر سیکیورٹی کی نگرانی کرنے والی عالمی انٹرنیٹ آبزرویٹری نیٹ بلاکس نے سوشل میڈیا ویب سائٹ ایکس پر ترکیہ میں سوشل میڈیا پلیٹ فارمز پر پابندی عائد ہونے کا اعلان کیا ہے۔ عالمی انٹرنیٹ آبزرویٹری نیٹ بلاکس کا اپنی پوسٹ میں کہنا ہے کہ لائیو میٹرکس سے پتہ چلتا ہے کہ سوشل میڈیا پلیٹ فارمز بشمول ایکس، یوٹیوب، فیس بک، انسٹاگرام اور ٹِک ٹاک پر ترکیہ میں پابندی لگادی گئی ہے۔ عالمی انٹرنیٹ آبزرویٹری نیٹ بلاکس کی پوسٹ میں مزید کہا گیا کہ یہ واقعہ ایسے وقت میں سامنے آیا ہے جب ترک حکام نے انقرہ میں ایرو اسپیس انڈسٹریز کے ہیڈ کوارٹر پر ہونے والے حملے کی میڈیا کوریج پر پابندی لگادی ہے۔ رپورٹس کے مطابق ابھی تک یہ واضح نہیں ہوسکا کہ ملک میں سوشل میڈیا پلیٹ فارمز پر عائدی کی گئی حالیہ پابندی کو کب ختم کیا جائے گا۔",science-technology
479,واٹس ایپ اب صارف کو اس کی سالگرہ اور دیگر تفصیلات سے آگاہ کرے گا,https://urdu.arynews.tv/whatsapp-chat-memory-new-feature/,"میسجنگ پلیٹ فارم واٹس ایپ ایک نئے فیچر کو متعارف کرانے جا رہا ہے جو مصنوعی ذہانت سے منسلک ہے، میٹا اے آئی کے لیے اس فیچر کا نام چیٹ میموری ہے۔ اس اقدام کا مقصد صارف کی چیٹ بوٹ کے ساتھ گفتگو کو مزید بہتر کرنا ہے، واٹس ایپ کی یہ اپڈیٹ فی الحال اینڈرائیڈ صارفین کے لیے ہوگی اور صرف بیٹا ورژن پر دستیاب ہوگی۔ اس سے قبل واٹس ایپ نے وائس چیٹ موڈ کا اعلان کیا تھا جس کو استعمال کرتے ہوئے صارفین میٹا اے آئی کے ساتھ ٹائپنگ کے بجائے بول کر بات کر سکیں گے۔ اب یہ نیاچیٹ میموری فیچراس سہولت کو مزید آگے بڑھائے گا۔ میٹا اے آئی کا چیٹ میموری فیچر خود بخود ان تفصیلات کو یاد کرے گا جو صارف نے واٹس ایپ پر شیئر کی ہوں گی۔ ان معلومات میں صارف کا سبزی خور ہونا، سالگرہ، منتخب شدہ گفتگو کا طریقہ کار اور یہاں تک کہ مشاغل وغیرہ شامل ہوسکتی ہے۔ ان تفصیلات کو یاد کر کے میٹا اے آئی اس سے متعلقہ تجاویز پیش کر سکتا ہے جو صارف سے زیادہ مطابقت رکھتی ہوں۔",science-technology
480,"اسمارٹ فون مفت میں ٹھیک کروائیں، کمپنی کا اعلان",https://urdu.arynews.tv/smartphone-repaired-for-free-company-announced/,"بھارت میں گیجٹس بنانے والی کمپنی ون پلس نے اسمارٹ فون مفت میں ٹھیک کرنے کا اعلان کردیا۔ بھارتی میڈیا رپورٹس کے مطابق گیجٹس بنانے والی کمپنی ون پلس نے بھارت میں اپنے اسمارٹ فونز میں ڈسپلے پر مدر بورڈ کی خرابی اور گرین لائن کے مسئلے کو دور کرنے کا اعلان کیا ہے۔ کمپنی نے ون پلس 8 اور ون پلس 9 سیریز سے متعلق مسائل کو تسلیم کیا اور منتخب ڈیوائسز کے لیے اپ گریڈ پروگرام کے علاوہ تمام متاثرہ ڈیوائسز کے لیے مفت ریزولیوشن اور لائف ٹائم اسکرین وارنٹی کا وعدہ کیا۔ کمپنی کے مطابق حالیہ مہینوں میں بہت سے صارفین کو ون پلس اسمارٹ فونز میں مسائل کا سامنا ہے خاص طور پر ون پلس 8 سیریز اور ون پلس 9 سیریز جس کے لیے بہت سی شکایات منظر عام پر آئی ہیں۔ کمپنی کا کہنا ہے کہ ڈیوائس کو مبینہ طور پر او ٹی اے سافٹ ویئر اپ ڈیٹ انسٹال کرنے کے بعد ڈسپلے پر مدر بورڈ کی خرابی اور گرین لائن کے مسئلے کا سامنا کرنا پڑا۔ ون پلس کمپنی نے صارفین سے کہا ہے کہ وہ اپنے قریبی ون پلس سروس سینٹر پر جائیں تاکہ اس مسئلے کو حل کیا جا سکے اور تمام متاثرہ آلات مفت حاصل کریں۔ مزید برآں ون پلس نے منتخب ون پلس 8 اور 9 سیریز کے آلات کے لیے ایک اپ گریڈ پروگرام کا بھی اعلان کیا، جس سے صارفین کو منتخب سروس سینٹرز پر نئے ون پلس ڈیوائسز میں اپ گریڈ کرنے کی اجازت ملتی ہے۔ کمپنی نے تمام متاثرہ ڈیوائسز پر لائف ٹائم اسکرین وارنٹی متعارف کرائی ہے، جس کے ساتھ کمپنی نے اپنے عزم کو بھی اجاگر کیا۔",science-technology
481,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",science-technology
482,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",science-technology
483,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",science-technology
484,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",science-technology
485,پاکستان میں آرٹیفیشل انٹیلی جنس چیٹ بوٹس کے ذریعے سائبر حملوں کا خدشہ,https://urdu.arynews.tv/cyber-attacks-through-artificial-intelligence-chatbots-in-pakistan/,"اسلام آباد:آرٹیفیشل انٹیلی جنس چیٹ بوٹس کے ذریعے سائبر حملوں کے خطرے کے پیش نظر ایڈوائزری جاری کردی گئی۔ تفصیلات کے مطابق آرٹیفیشل انٹیلی جنس چیٹ بوٹس کے ذریعے سائبر حملوں کا خدشہ ہے ، جس کے پیش ںظر نیشنل کمپیوٹرایمرجنسی رسپانس ٹیم نے ایڈوائزری جاری کردی۔ جس میں کہا ہے کہ اے آئی چیٹ بوٹس کا پیشہ ورانہ اور ذاتی کاموں میں استعمال بڑھ گیا ہے، چیٹ جی پی ٹی اور دیگر چیٹ بورڈز اہم معلومات اسٹور کرتے ہیں۔ ایڈوائزری میں کہنا تھا کہ اے آئی چیٹ بوٹس کیساتھ بات چیت میں اکثر حساس معلومات شامل ہوتی ہیں، حساس معلومات جیسا کہ کاروباری حکمت عملی یا ذاتی گفتگو لیک ہونے کاخدشہ ہے۔ نیشنل کمپیوٹر ایمرجنسی رسپانس ٹیم نے بتایا کہ سائبرکرمنلزانجینئرنگ کی جدید ترین ترکیبیں استعمال کررہے ہیں،ا سائبر کرمنلز چیٹ بوٹس کی شکل میں فشنگ کی تکنیک بھی استعمال کرتے ہیں، ایسی تکنیک سےصارفین کودھوکے سےخفیہ معلومات افشاں کرنےپر مجبور کیاجاسکتا ہے۔ ایڈوائزری میں مزید کہا گیا کہ اے آئی چیٹ بوٹسکے سائبر خطرات سے بچنے کیلئے مضبوط فریم ورک کی ضرورت ہے، صارفین اے آئی چیٹ بوٹس میں حساس ڈیٹا کااندراج کرنے سے گریز کریں۔ ایڈوائزری میں کہنا تھا کہ صارفین اےآئی چیٹ بوٹس کےاستعمال کےدوران چیٹ سیونگ فیچرزغیر فعال کریں اور حساس معلومات پر مبنی گفتگو ہدف کریں۔",science-technology
486,پاکستان کے لیے آئی ٹی کے شعبے سے اچھی خبر,https://urdu.arynews.tv/pakistan-it-export/,"وزیر مملکت برائے انفارمیشن ٹیکنالوجی شزہ فاطمہ نے کہا ہے کہ پاکستان کی آئی ٹی برآمدات میں اضافہ ہوا ہے۔ اپنے بیان میں انہوں نے بتایا کہ مالی سال کہ پہلی سہ ماہی میں آئی ٹی برآمدات میں 33.54 فی صد ریکارڈ اضافہ ہوا اور جولائی تا ستمبر آئی ٹی برآمدات 876 ملین ڈالرز تک پہنچ گئیں۔ انہوں نے کہا کہ گزشتہ مالی سال کی پہلی سہ ماہی میں آئی ٹی برآمدات 656 ملین ڈالرز تھیں، آئی ٹی برآمدات میں اضافے کیلئے حکومتی اقدامات جاری ہیں۔ واضح رہے کہ رواں مالی سال کے پہلے مہینے میں آئی ٹی برآمدات کی ترسیلات 286 ملین ڈالرز تک پہنچ گئیں، جولائی 2024 سے پاکستان میں آئی ٹی کی برآمدات میں سالانہ 34 فی صد اضافہ ہوا۔ اعداد و شمار کے مطابق جولائی 2024 میں آئی ٹی کی برآمدات گزشتہ 12 ماہ کی اوسط 269 ملین ڈالرز سے زیادہ ہیں، آئی ٹی کی برآمدات میں اضافے کی وجہ برآمد کنندگان کے خصوصی غیر ملکی کرنسی اکاوٴنٹس کی حد کو 35 فی صد سے بڑھا کر 50 فی صد کرنے اور پاکستانی روپے کا استحکام شامل ہیں۔ مالی سال کے پہلے ماہ کی مجموعی برآمدات میں آئی ٹی کا حصہ 46 فی صد ہے، ممکنہ طور پر مالی سال 2025 کے لیے آئی ٹی سیکٹر کی برآمدات 3.5 بلین ڈالرز سے زیادہ ہونے کا امکان ہے",science-technology
487,"انسٹا گرام صارفین خوش ہوجائیں، سب سے بہترین فیچر متعارف",https://urdu.arynews.tv/instagram-defends-new-teen-new-feature/,"کیلیفورنیا : انسٹا گرام کی جانب سے ایک نئے فیچر کو متعارف کرایا جارہا ہے جس کا مقصد نوجوانوں کو بلیک میل ہونے سے بچانا ہے۔ تفصیلات کے مطابق میٹا نے نوجوانوں کی حفاظت کے لیے فوٹو شیئرنگ ایپ انسٹاگرام پر نئے ٹولز متعارف کرا دیئے، اس سلسلے میں انسٹا گرام نے زبردست فیچر متعارف کرکے صارفین کی بڑی مشکل حل کر دی غیر ملکی خبر رساں ادارے کیرپورٹ کے مطابقمیٹا نے نوجوانوں کی حفاظت کے لیے فوٹو شیئرنگ ایپ انسٹاگرام پر نئے ٹولز متعارف کرائے ہیں جن کا مقصد نوجوانوں کو بلیک میل ہونے سے بچانا ہے۔ کمپنی ترجمان کا کہنا ہے کہ اب مشکوک اکاؤنٹس کے لیے انسٹاگرام پر نوجوانوں کو نشانہ بنانا مشکل بنایا جا رہا ہے۔ ادارے نے بتایا کہ مشتبہ اکاؤنٹس سے درخواستوں پر تحقیق کرکے انہیں سپیم فولڈرز میں بھیج دیا جائے گا یا کمپنی کی طرف سے مکمل طور پر بلاک کر دیا جائے گا۔ انسٹاگرام ایک الرٹ پر بھی کام کر رہا ہے جو نوجوانوں کو کسی مشکوک اکاؤنٹ سے موصول ہونے والے پیغام کے بارے میں متنبہ کرے گا۔ اس میں بتایا جائے گا کہ یہ پیغام کسی دوسرے ملک سے بھیجا گیا ہے۔ اسی طرح اگر کوئی مشکوک اکاؤنٹ پہلے سے ہی کسی نوجوان کو فالو کر رہا ہے تو اسے نوجوانوں کے فالورز کی فہرستیں اور اکاؤنٹس دیکھنے سے روک دیا جائے گا جو اسے پوسٹس میں ٹیگ کرتے ہیں۔ تاہم میٹا نے یہ واضح نہیں کیا کہ ایسے مشکوک اکاؤنٹس کا تعین کیسے کیا جائے گا۔ کمپنی کے ترجمان کے مطابق اکاؤنٹ ہولڈر کی عمر اور دوستوں کی فہرست وغیرہ جیسے مختلف عوامل کو مدنظر رکھا جائے گا۔",science-technology
488,"پاکستان کی بڑی کامیابی ،  پہلا ملٹی مشن سیٹلائٹ آپریشنل ہو گیا",https://urdu.arynews.tv/pakistans-first-multi-mission-satellite-becomes-operational/,"اسلام آباد : پاکستان کا پہلا ملٹی مشن سیٹلائٹ پاک سیٹ ایم ایم 1 آپریشنل ہوگیا، جس کے ذریعے دور دراز علاقوں میں انٹرنیٹ کنیکٹیویٹی بڑھے گی۔ تفصیلات کے مطابق ایس آئی ایف سی کی سہولت کاری کے باعث پاکستان کا پہلا ملٹی مشن سیٹلائٹ پاک سیٹ ایم ایم 1 کامیابی کے ساتھ آپریشنل ہو گیا، جو ملک کی خلائی اور ڈیجیٹل ترقی میں ایک اہم سنگ میل ہے۔ پاک سیٹ-ایم ایم 1 کی کامیابی پاکستان کے مواصلاتی ڈھانچے میں تبدیلی لائے گی ، جس سے مختلف آئی ٹی کے شعبوں کو فائدہ پہنچے گا، اس سیٹلائٹ کے ذریعے دور دراز علاقوں میں انٹرنیٹ کنیکٹیویٹی بڑھے گی جس سے حکومت کے ڈیجیٹل پاکستان کے وڑن کو فروغ ملے گا۔ اقوام متحدہ کے ای گورننس ڈیولپمنٹ انڈیکس میں پاکستان 14 درجے بہتری کے ساتھ 136 ویں نمبر پر آ گیا ہے جو کہ 2022 میں150 درجے پر تھا۔ پاک سیٹ-ایم ایم 1 اقتصادی ترقی اور عالمی خلائی صنعت میں پاکستان کی موجودگی کو بڑھانے کے لیے ایک اہم ذریعہ قرار دیا گیا، اس سیٹلائٹ کے ذریعے ٹیلی ویڑن براڈکاسٹنگ سروس ، کمیونٹی انٹرنیٹ، اور ٹیلی ایجوکیشن جیسی خدمات فراہم کر کے مقامی صنعتوں کی ترقی کو فروغ ملے گا۔ اس سیٹلائٹ کی مدد سے مختلف شعبوں میں تحقیق اور جدت کی سہولت مہیا ہو گی جو مقامی چیلنجز کے لیے جدید حل تیار کرنے میں مددگار ثابت ہوگی، ایس آئی ایف سی کے اس اقدام سے دور درازکے علاقوں کی کنیکٹوٹی میں بہتری آئے گی اوران علاقوں کے رہاشیوں کے لیے بنیادی سہولیات تک رسائی ممکن ہو سکے گی۔",science-technology
489,"زمین سے 2 گُنا بڑا منفرد سیارہ دریافت، کیا زندگی ممکن ہے؟",https://urdu.arynews.tv/steamy-planet-twice-the-size-of-earth-discovered/,"خلا کی تسخیر کے جاری سفر میں سائنسدانوں نے ایک نیا مگر منفرد سیارہ دریافت کیا ہے جو ہماری زمین دے دو گنا بڑا ہے۔ غیر ملکی میڈیا کے مطابق سائنسدانوں نے ایک نیا سیارہ دریافت کیا ہے جو ہماری زمین سے حجم میں تو دُگنا اور وزن میں تین گنا زیادہ ہے، مگر وہ پورا سیارہ آبی بخارات سے بھرا ہوا ہے۔ زمین سے تقریباً 100 نوری سال دوری پر واقع اس سیارے کوGJ 9827 d کا نام دیا گیا ہے سائنسدانوں کی ٹیم کے رکن اور مشی گن یونیورسٹی کے سابق انڈر گریجویٹ طالب علم ایشان راؤل جو یونیورسٹی آف وسکونسن میڈیسن میں ہیں، نے کہا کہ یہ پہلا موقع ہے جب ہم ایسا سیارہ دیکھ رہے ہیں۔ ناسا کی ٹیم کے مطابق نو دریافت شدہ سیارہ زیادہ تر گرم پانی کے بخارات سے بنا ہوا معلوم ہوتا ہے، جسے” بھاپ کی دنیا یا اسٹیم ورلڈ ” کا نام دیا گیا ہے۔ تاہم یہ سیارہ زمین کی طرح زندگی کے لیے قابل رہائش نہیں ہے۔",science-technology
490,کیا مصنوعی ذہانت مستقبل میں انسانوں کو شکست دے پائے گی ؟,https://urdu.arynews.tv/artificial-intelligence-future-of-ai-beat-humans/,"آج کل دنیا بھر میں آرٹیفیشل انٹیلیجنس (اے آئی) یا مصنوعی ذہانت کا شور برپا ہے، اور یہ بہت تیزی سے ہماری زندگی کا حصہ بنتی جارہی ہے۔ آرٹیفیشل انٹیلیجنس (اے آئی) پیچیدہ مسائل کو حل کرنے، فیصلے لینے جیسے وہ تمام کام انجام دے سکتی ہے جس طرح کمپیوٹر سسٹم سے حل کرنے کے لیے انسانی ذہانت کی ضرورت ہوتی ہے۔ اس کے علاوہ ایسے بے شمار کام اے آئی کے سپرد کیے جارہے ہیں جس کی مدد سے طلبہ و طالبات اور دفاتر میں ملازمین کو اپنے کام میں مزید آسانی میسر ہوجاتی ہے۔ آرٹیفیشل انٹیلیجنس نے حالیہ برسوں میں بہت تیزی سے ترقی کی ہے، جس نے صنعتوں کو تبدیل کیا اور ہمارے کام اور زندگی گزارنے کے طریقوں کو حیرت انگیز انقلاب کی طرف لے جا رہی ہے۔ لیکن یہاں ایک اہم سوال پیدا یہ ہوتا ہے کہ جیسے جیسے اے آئی ترقی کرتی جا رہی ہے، تو کیا مستقبل میں یہ مصنوعی ذہانت انسانی ذہانت سے بھی آگے نکل جائے گی؟ زیر نظرمضمونمیں اسی موضوع پر روشنی ڈالی گئی ہے، مندرجہ ذیل سطور میں ان مسائل اور باتوں کا احاطہ کیا گیا ہے یعنی یہ مصنوعی ذہانت کا نظام کیسے کام کرتا ہے اور مستقبل میں اس سے کیا خدشات ہوں گے اور انسان کو کن چیلنجز کا سامنا کرنا پڑے گا؟ آرٹیفیشل انٹیلیجنس نے درج ذیل شعبوں میں غیر معمولی صلاحیتوں کا مظاہرہ کیا ہے: پروسیسنگ کی رفتار :اے آئی بڑی تعداد میں ڈیٹا کو انسانوں سے زیادہ تیز اور درست طریقے سے پراسیس کر سکتا ہے۔ سیکھنا :اے آئی الگورتھمز ڈیٹا سے کچھ نیا سیکھ سکتے ہیں، نئی صورت حال سے مطابقت رکھتے ہیں اور وقت کے ساتھ ساتھ اپنی کارکردگی کو بہتر بھی بناتے ہیں۔ خصوصی مہارت :اے آئی مخصوص شعبوں میں مہارت رکھتا ہے، جیسے کہ امیج کی پہچان (Image recognition)نیچرل لینگویج پروسیسنگ(NLP)شطرنج اور دیگر اسٹریٹجک گیمزطبی تشخیص وغیرہ۔ دیپ بلیو (1997):آئی بی ایم کے شطرنج کمپیوٹر نے ورلڈ چیس چیمپئن گیری کاسپارو کو شکست دی۔ الفا گو (2016):گوگل کی اے آئی نے گو گیم کے عالمی چیمپئن کو ہرایا۔ الفا فولڈ (2020):گوگل کی اے آئی نے پروٹین فولڈنگ کے مسئلے کو حل کیا جو بائیولوجی کا گزشتہ طویل عرصے سے چیلنج رہا ہے۔ مورز لا :کمپیوٹنگ پاور تقریباً ہر دو سال میں دگنی ہوتی ہے، جو اے آئی کی ترقی میں کلیدی کردار ادا کرتی ہے۔ سنگولیرٹی :وہ ممکنہ لمحہ جب اے آئی انسانی ذہانت سے آگے بڑھ جائے جو انسانی تہذیب کو تبدیل کرنے کی صلاحیت رکھتا ہے۔ ٹیسلا کے سربراہ ایلون مسک نے پیش گوئی کی ہے کہ اے آئی اگلے 5 سے 10 سالوں میں انسانی ذہانت سےبھی آگے نکل جائے گا۔ معروف طبیعات دان اسٹیفن ہاکنگ نے خبردار کیا تھا کہ سپر انٹیلیجنٹ اے آئی انسانیت کی آخری ایجاد ہوسکتی ہے۔ فیوچر آف ہیومینیٹی انسٹیٹیوٹ کے ڈائریکٹر نک بوسٹروم بھی اے آئی کی سیکیورٹی ریسرچ کی ضرورت پر زور دیتے ہیں۔ روزگار کی کمی :اے آئی بے شمار شعبہ جات میں ملازمتوں کو خود کار بنا سکتی ہے، جس سے یہ خطرہ بھی لاحق ہے کہ یہ بہت جلد انسانی ملازمین کی جگہ بھی لے لے گی۔ تعصب اور اخلاقیات :اے آئی کے سسٹمز تعصبات کو برقرار رکھ سکتے ہیں اور اخلاقی سوالات کو بھی جنم دے سکتے ہیں۔ کنٹرول اور احتساب :اے آئی سسٹمز کو اس بات کو یقینی بنانے کے لیے تیار کرنا کہ وہ انسانی اقدار اور اہداف کے مطابق ہوں۔ آرٹیفیشل انٹیلیجنس نے بے پناہ ترقی کی ہے لیکن انسانی ذہانت کو پیچھے چھوڑنے کا معاملہ ابھی فی الحال غیر یقینی ہے۔ اے آئی کا سفر ابھی جاری ہے، تحقیق کے مطابق ذمہ دارانہ ترقی اور چیلنجز سے نمٹنے پر منحصر ہے۔ جیسے جیسے مصنوعی ذہانت (اے آئی) ترقی کرتے ہوئے مزید بڑھتی چلی جائے گی، ایسے میں انسانیت کو درج ذیل باتوں کو ترجیح دینا ہوگی۔ جس میں سب سے پہلے انسان اور اے آئی کے درمیان تعاون کو فروغ دینا۔ اے آئی کو انسانی اقدار کے مطابق رکھنے کو یقینی بنانا اور تیسرا یہ کہ جدید اے آئی کے ممکنہ نتائج سے نمٹنے کی تیاری کرتے رہنا۔",science-technology
491,زمین گول ہے یا چپٹی؟ حقیقت کیا ہے؟ جانیے,https://urdu.arynews.tv/flat-earth-theory-round-or-flat-discussion/,"اس بات سے انکار کرنا ممکن نہیں ہے کہ دنیا گول ہے، جس کا مشاہدہ ہم اکثر کرتے رہتے ہیں لیکن پچھلے زمانوں میں ایسے لوگ بھی تھے جو دنیا کو گول کے بجائے ’چپٹی‘ قرار دیا کرتے تھے۔ حالیہ برسوں میں ’فلیٹ ارتھ تھیوری‘ نامی مفروضہ دوبارہ موضوعِ بحث بن چکا ہے اور فریقین کی جانب سے اپنے اپنے دلائل سے ایک دوسروں کو قائل کرنے کی کوششیں کی جارہی ہیں۔ زیر نظر مضمون میں اس نظریے کے بنیادی تصورات، اس کے حامیوں اور ان کے دعوؤں کی حمایت میں استعمال ہونے والے نقشوں کا جائزہ لیا گیا ہے۔ فلیٹ ارتھ تھیوری کے مطابق زمین ایک چپٹی ڈسک ہے جس کے گرد ایک ناقابل عبور برفانی دیوار موجود ہے، جسے ""آئس وال” کہا جاتا ہے۔ اس نظریے کے حامیوں کا ماننا ہے کہ کشش ثقل (گریویٹی) ایک افسانہ ہے اور زمین کی گولائی کا تصور محض نظر کا دھوکہ ہے۔ وہ یہ دعویٰ بھی کرتے ہیں کہ خلا سے لی گئی زمین کی تصاویر جعلی اور من گھڑت ہیں ان کا کہنا ہے کہ سمندروں کی یہ وسعت زمین کی اسی ڈسک نما شکل کی وجہ سے ہے۔ لوگوں کا یہ نظریہ گزشتہ کئی صدیوں سے موجود ہے اور تاریخ میں کئی ایسی نمایاں شخصیات بھی گزری ہیں جو اس بات کی شدت سے حامی رہی ہیں۔ انیسویں صدی کی ایک اہم شخصیت سیموئل برلے رووبوتھم تھے جو ایک موجد اور مصنف تھے۔ انہوں نے 1881 میں ""زیٹیٹک ایسٹرونومی: ارتھ ناٹ اے گلوب” کے نام سے ایک کتاب شائع کی تھی۔ رووبوتھم نے اپنی کتاب میں فلیٹ ارتھ کے حوالے سے تفصیلی دلائل پیش کیے اور اُس زمانے کے سائنسی دعوے اور زمین کی گولائی سے متعلق اتفاق رائے کو چیلنج کیا۔ ان کا یہ دعویٰ تھا کہ زمین ایک چپٹی ڈسک ہے جس کے ارد گرد ایک ناقابل عبور برفانی دیوار ہے اور یہاں کشش ثقل (گریویٹی) جیسا کوئی وجود نہیں ہے۔ ان کی اس تصنیف کا وسیع پیمانے پر مطالعہ کیا گیا جس نے فلیٹ ارتھ تحریک کو مزید تقویت دی اور لوگوں کے ذہنوں پر گہرا اثر ڈالا۔ گکشش ثقل (گریویٹی) اس مقناطیسی قوت کو کہتے ہیں جو زمین کے مرکز میں پائی جاتی ہے اور دنیا کی تمام چیزوں کو واپس زمین کی طرف کھینچتی ہے۔ زمین کے گول ہونے کا مطلب ہے کہ گریویٹی تمام سمتوں سے ایک ساتھ اور ایک جیسا کام کرے گی لیکن اگر زمین گول کے بجائے چپٹی ہوگی تو گریویٹی اس کے بیچ کے حصے کی طرف تمام چیزوں کو کھینچے گی۔ گولائی کا فقدان :رووبوتھم کا کہنا تھا کہ اگر زمین گول ہے تو اس کی گولائی کو طویل فاصلے پر واضح طور پر دکھائی دینا چاہیے لیکن ایسا نہیں ہے۔ انہوں نے کہا کہ یہ مشاہدہ گولائی والی زمین کے نظریے کے خلاف ہے۔ افق ہمیشہ چپٹا نظر آتا ہے :رووبوتھم نے دعویٰ کیا کہ افق ہر بلندی پر چپٹا ہی نظر آتا ہے، جو ان کے نزدیک فلیٹ ارتھ کے لیے ایک واضح ثبوت تھا۔ حکومتی سازشوں کا الزام :انہوں نے اپنی تصنیف میں یہ الزام بھی عائد کیا کہ حکومتیں اور سائنسی ادارے زمین کی حقیقی شکل کو چھپا رہے ہیں تاکہ اپنے مقاصد میں کامیابی حاصل کرسکیں۔ رووبوتھم کے خیالات کو بعد ازاں ان کے پیروکاروں نے مزید مقبول بنادیا، جنہوں نے بیسویں صدی کے اوائل میں ’فلیٹ ارتھ سوسائٹی‘ کی باقاعدہ بنیاد رکھی۔ اگرچہ اس سوسائٹی کو مختلف ادوار میں عروج و زوال کا سامنا رہا تاہم ’فلیٹ ارتھ تھیوری‘ آج بھی دلچسپی اور مباحثے کا موضوع بنی ہوئی ہے۔ اس کے علاوہ کئی دیگر اہم شخصیات بھی اس نظریے کو مقبول بنانے میں اہم کردار ادا کر چکی ہیں۔ ان نمایاں شخصیات میں مندرجہ ذیل نام شامل ہیں۔ ایرک دوبے :ایک سابق اداکار اور فلم ساز جنہوں نے فلیٹ ارتھ تھیوری کی تشہیر کے لیے کئی دستاویزی فلمیں بنائی ہیں۔ رابی ڈیوڈسن :یوٹیوب کی معروف شخصیت ہیں جنہوں نے فلیٹ ارتھ نظریات پر مبنی ویڈیوز کے ذریعے بڑی تعداد میں فالوورز حاصل کیے ہیں۔ مارک سارجنٹ :ایک فلم ساز اور محقق ہیں جنہوں نے فلیٹ ارتھ کے حق میں کئی کتابیں لکھیں اور آن لائن مواد تخلیق کیا۔ فلیٹ ارتھ کے حامیوں نے اپنے نظریے کی وضاحت کے لیے متعدد نقشے تیار کیے ہیں، یہ نقشے عام طور پر زمین کو ایک ڈسک کے طور پر ظاہر کرتے ہیں، جس میں دنیا کے تمام براعظموں کو ایک منفرد ترتیب میں پیش کیا جاتا ہے۔ کچھ نقشے ایک مرکزی نقطے، جیسے شمالی قطب، کو دکھاتے ہیں، جبکہ دیگر نقشے براعظموں کو ایک وسیع سمندر میں جزائر کے طور پر ظاہر کرتے ہیں۔ فلیٹ ارتھ تھیوری کی بڑھتی ہوئی مقبولیت کے باوجود سائنسی برادری میں زمین کے گول ہونے پر اتفاق رائے اب بھی قائم ہے۔ بے شمار تجربات، مشاہدات اور تکنیکی ترقی نے زمین کی گولائی کے حق میں مسلسل ثبوت فراہم کیے ہیں۔ فلیٹ ارتھ تھیوری پر بحث و مباحثہ جو کچھ لوگوں کے لیے دلچسپ تو ضرور ہو سکتا ہے، لیکن سائنسی شواہد کی بنیاد پر درست نہیں ہے۔ اگرچہ اس موضوع نے حالیہ برسوں میں بہت سے لوگوں کی توجہ حاصل کی ہے، لیکن سائنس دانوں اور محققین کی اکثریت آج بھی زمین کے گول ہونے کے ثابت شدہ ماڈل کی حمایت جاری رکھے ہوئے ہیں۔ یاد رہے کہ زمین گول ہے یا چپٹی؟ زمین کی شکل پر ہونے والا یہ مباحثہ سائنسی طریقہ کار اور لوگوں کی مثبت تنقیدی سوچ کی اہمیت کو اجاگر کرتا ہے۔",science-technology
492,کونسی سمز آج سے بند کردی جائیں گی؟ بڑی خبر آگئی,https://urdu.arynews.tv/pta-will-close-which-mobile-sims-today/,"پاکستانی ٹیلی کمیونی کیشن اتھارٹی (پی ٹی اے) نے بتایا ہے کہ کل سے کونسی موبائل فون سمز بند کردی جائیں گی۔ سوشل میڈیا پر جاری کردہ بیان میں پی ٹی آئی کا کہنا ہے کہ کل سے فوت شدہ افراد کے نام پر جاری سمز کل بند کردی جائیں گی، غیرقانونی سمز کے خلاف پی ٹی اے کا آپریشن تیسرے مرحلے میں داخل ہوگئی ہے۔ ترجمان پی ٹی اے کے مطابق فوت شدہ افراد کے اہلخانہ کو سمز منتقلی کے لیے 15 اکتوبر تک مہلت دی گئی تھی، مہلت کے آخری روز بھی اہلخانہ سمز اپنے نام کرواسکتے ہیں۔ ترجمان کے مطابق سمز ٹرانسفر کرانے کیلیے فوت شدہ افراد کا ڈیٹھ سرٹیفکیٹ لازمی ہے، فوت شدہ افراد سے تعلق کا ثبوت،اصلی سم اور سم زیر استعمال ہونے کا ثبوت بھی لازمی ہے۔ خیال رہے کہ پی ٹی اے دوسرے مرحلے میں2017سے پہلے زائدالمیعاد شناختی کارڈز پر جاری سمز بند کرچکا ہے۔ پی ٹی اے منسوخ شدہ اور جعلی شناختی کارڈز پر جاری تقریبا70ہزار سمز بھی بلاک کرچکا ہے۔",science-technology
493,واٹس ایپ کا نیا فیچر متعارف کرانے کی تیاری,https://urdu.arynews.tv/whatsapp-android-users-new-feature/,کیلیفورنیا : دنیا کی سب سے بڑی انسٹنٹ میسیجنگ ایپلی کیشن واٹس ایپ اپنے صارفین کی سہولت کیلئے ایک دلچسپ اور نیا فیچر متعارف کرانے کی تیاری کر رہا ہے۔ اس سلسلے میں بتایا گیا ہے کہ نیا فیچر فی الحال صرف اینڈرائیڈ 2.24.21.31 اپ ڈیٹ پر واٹس ایپ بیٹا کے صارفین کے لیے دستیاب ہوگا۔ غیر ملکی خبر رساں ادارے کی رپورٹ کے مطابق میٹا کے ماتحت انسٹنٹ میسجنگ ایپ واٹس ایپ کا نیا فیچر جو تیاری کے مراحل میں ہے جو صارفین کو ویب پر واٹس ایپ کی تصاویر سرچ کرنے کے قابل بنائے گا۔ واٹس ایپ تصاویر کی ویپ سرچ کا یہ نیا فیچر صارفین کو کسی دوسرے صارف کی جانب سے موصول ہونے والی مخصوص تصویر کے بارے میں مزید معلومات حاصل کرنے کی اجازت دے گا تاکہ وہ فیک تصاویر کی شناخت کی جاسکے۔ مثال کے طور پر صارفین کو ایک ایسی تصویر موصول ہو سکتی ہے جس میں تبدیلی کی گئی ہو یا سیاق و سباق سے ہٹ کر لی گئی ہو۔ یہ فیچر ویب پر اسی طرح کی تصاویر یا اصل ورژن کو تلاش کرکے اس کے ماخذ اور صداقت کی تصدیق کرنے میں مدد کرے گا۔,science-technology
494,ٹک ٹاک کے سیکڑوں ملازمین کو برطرف کرنے کا فیصلہ,https://urdu.arynews.tv/tiktok-employees-jobs-in-malaysia/,"کوالالمپور: سوشل میڈیا پلیٹ فارم ٹک ٹاک سے وابستہ سیکڑوں ملازمین جلد اپنی نوکریوں سے ہاتھ دھو بیٹھیں گے، انتظامیہ نے ملازمتوں میں کٹوتیوں کا فیصلہ کرلیا۔ اس حوالے سے غیر ملکی خبر رساں ادارے کیرپورٹ کے مطابقشارٹ ویڈیوز کی معروف ویب سائٹ ٹک ٹاک کے ترجمان نے اپنے ایک حالیہ بیان میں کہا ہے کہ ادارہ سینکڑوں ملازمتوں میں کٹوتی کرے گا اور اس سے ملائیشیا میں بڑی تعداد میں ملازمین متاثر ہوں گے۔ اس اقدام کی وجہ بیان کرتے ہوئے ترجمان کا کہنا تھا کہ کمپنی اپنے مواد کی نگرانی کے لیے مصنوعی ذہانت (اے آئی) کے استعمال کی جانب منتقل کی جارہی ہے تاکہ متن کا معیار بلند اور اُسے متوازن بنایا جائے۔ ترجمان نے کہا کہ ہمیں توقع ہے کہ ہم صرف 2024 میں عالمی سطح پر اعتماد اور سیکیورٹی کے شعبے میں 2 ارب ڈالر کی سرمایہ کاری کریں گے، اور 80 فیصد مضر مواد مصنوعی ذہانت کی مدد سے ہٹایا جارہا ہے۔ چین میں ٹک ٹاک کی پیرنٹ یا مالک کمپنی کا نام بائٹ ڈانس ہے، کمپنی کے مذکورہ فیصلے کے بعد صرف ملائیشیا میں تقریباً 500 ملازمین متاثر ہونے کی توقع ہے۔ کمپنی کی ویب سائٹ کے مطابق بائٹ ڈانس کے 1 لاکھ 10ہزار سے زیادہ ملازمین دنیا بھر کے 2سو سے زائد شہروں میں مقیم ہیں۔ ترجمان کے مطابق ادارہ اب مصنوعی ذہانت سے تیار کیے جانے والے مواد کی جانب تیزی سے رواں دواں ہے اور یہ کام عالمگیر سطح پر کیا جارہا ہے۔",science-technology
495,"یوٹیوب صارفین کیلئے بڑی خبر، دلچسپ فیچر کی تیاری",https://urdu.arynews.tv/youtube-shorts-save-button-testing/,"کیلیفورنیا : یوٹیوب اپنے صارفین کیلیے یوٹیوب شارٹس میں نئے ’سیو‘ کے بٹن کو متعارف کرانے کی تیاری کررہا ہے، جس کی آزمائش شروع کردی گئی ہے۔ غیر ملکی خبر رساں ادارے کیرپورٹ کے مطابقمذکورہ فیچر کو متعارف کرانے کا مقصد صارفین کو ایپ میں اپنے پسندیدہ کلپ تک باآسانی واپس پہنچنا ہے۔ یوٹیوب نے اعلان کیا ہے کہ وہ شارٹس کے لیے یوزر انٹرفیس میں بہتری کی آزمائش کر رہا ہے۔ اپڈیٹڈ انٹرفیس صارفین کے لیے ان شارٹس کو محفوظ کرنے یا بعد میں دیکھنے کے لیے بک مارک کرنا آسان بنا دیتا ہے۔ موجودہ یوٹیوب شارٹس پلیئر پر ’لائک‘ اور ’ڈِس لائک‘ کے بٹن دائیں ہاتھ پر اوپر کی جانب موجود ہوتے ہیں لیکن حال ہی میں شروع کی جانے والی آزمائش میں ’سیو‘ بٹن کی جگہ بنانے کے لیے ویڈیو ناپسند کرنے کے لیے استعمال کیے جانے والے بٹن کو ہٹایا جارہا ہے۔ یوٹیوب کے مطابق ڈِس لائیک بٹن کو اب انٹرفیس کی دائیں طرف اوپر کی جانب تین نقطوں والے مینو میں رکھا جائے گا۔ صارفین کسی کلپ کو ناپسند کرنے اور اپنی رائے کا اظہار کرنے کے لیے تین نقطوں والے آپشن کو دبا کر ظاہر ہونے والے مینو سے ان میں سے کسی کا بھی انتخاب کر سکتے ہیں قابل ذکر بات یہ ہے کہ اس تبدیلی سے صارفین کو مزید ویڈیوز اپنی پلے لسٹ میں شامل کرنے کی ترغیب ملے گی چونکہ شارٹس ویڈیوز بہت جلدی ختم ہو جاتی ہیں۔ اس لیے انٹرفیس میں ‘سیو’ بٹن کی موجودگی سے یہ ویڈیوز محفوظ کرنے میں آسانی ہوگی جب صارفین ‘سیو’ بٹن پر ٹیپ کریں گے تو پلیٹ فارم انہیں کسی نئی یا موجودہ یوٹیوب پلے لسٹ میں ویڈیو محفوظ کرنے کا آپشن دے گا۔",science-technology
496,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",science-technology
497,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",science-technology
498,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",science-technology
499,محمد رضوان نے شکست کا ذمہ دار کسے قرار دیا؟,https://urdu.arynews.tv/pakvsaus-mohammad-rizwan-after-match/,"قومی ٹیم کے کپتان محمد رضوان آسٹریلیا سے ٹی 20 سیریز میں شکست کا ذمہ دار کیچ ڈراپ ہونے کو قرار دے دیا۔ سڈنی میں کھیلے گئے دوسرے ٹی 20 میچ میں آسٹریلیا نے پاکستان کو 13 رنز سے شکست دے کر سیریز میں 2-0 کی فیصلہ کن برتری حاصل کرلی۔ اسپینسر جانسن کو 26 رنز دے کر پانچ وکٹیں حاصل کرنے پر میچ کا بہترین کھلاڑی قرار دیا گیا۔ تاہم میچ کے بعد میڈیا سے گفتگو کرتے ہوئے کپتان محمد رضوان نے کہا کہ حارث رؤف اور تمام بولرز نے بہترین بولنگ کی، فیلڈرز سے کیچ ڈراپ نہ ہوئے ورنہ نتیجہ مختلف ہوتا۔ انہوں نے کہا کہ عثمان خان اور عرفان ںیازی نے شاندار بیٹنگ کی، تیسرے میچ میں کم بیک کرنے کی کوشش کریں گے۔ یہ پڑھیں: دوسرا ٹی ٹوئنٹی: آسٹریلیا نے پاکستان کو 13 رنز سے شکست دیدی واضح رہے کہ آسٹریلیا نے پاکستان کو جیت کے لیے 148 رنز کا ہدف دیا تھا جس کے تعاقب میں قومی ٹیم 134 رنز پر آل آؤٹ ہوگئی، عثمان خان کی 38 گیندوں پر 52 رنز کی اننگز رائیگاں گئی۔ عرفان خان 28 گیندوں پر 37 رنز بناسکے، میچ میں قومی فیلڈرز نے چار کیچز ڈراپ کیے۔ کپتان محمد رضوان نے 26 گیندیں کھیل کر صرف 16 رنز بنائے، بابر اعظم 3، صاحبزادہ فرحان 5 رنز بناکر آؤٹ ہوئے، عباس آفریدی 4 رنز کے مہمان ثابت ہوئے، سلمان آغا، شاہین آفریدی، نسیم شاہ، سفیان مقیم کھاتہ بھی نہ کھول سکے۔ آسٹریلوی فاسٹ بولر اسپینسرجا نسن نے26 رنزدیکر5 وکٹیں حاصل کیں۔",science-technology
500,پاکستان میں آرٹیفیشل انٹیلی جنس چیٹ بوٹس کے ذریعے سائبر حملوں کا خدشہ,https://urdu.arynews.tv/cyber-attacks-through-artificial-intelligence-chatbots-in-pakistan/,"اسلام آباد:آرٹیفیشل انٹیلی جنس چیٹ بوٹس کے ذریعے سائبر حملوں کے خطرے کے پیش نظر ایڈوائزری جاری کردی گئی۔ تفصیلات کے مطابق آرٹیفیشل انٹیلی جنس چیٹ بوٹس کے ذریعے سائبر حملوں کا خدشہ ہے ، جس کے پیش ںظر نیشنل کمپیوٹرایمرجنسی رسپانس ٹیم نے ایڈوائزری جاری کردی۔ جس میں کہا ہے کہ اے آئی چیٹ بوٹس کا پیشہ ورانہ اور ذاتی کاموں میں استعمال بڑھ گیا ہے، چیٹ جی پی ٹی اور دیگر چیٹ بورڈز اہم معلومات اسٹور کرتے ہیں۔ ایڈوائزری میں کہنا تھا کہ اے آئی چیٹ بوٹس کیساتھ بات چیت میں اکثر حساس معلومات شامل ہوتی ہیں، حساس معلومات جیسا کہ کاروباری حکمت عملی یا ذاتی گفتگو لیک ہونے کاخدشہ ہے۔ نیشنل کمپیوٹر ایمرجنسی رسپانس ٹیم نے بتایا کہ سائبرکرمنلزانجینئرنگ کی جدید ترین ترکیبیں استعمال کررہے ہیں،ا سائبر کرمنلز چیٹ بوٹس کی شکل میں فشنگ کی تکنیک بھی استعمال کرتے ہیں، ایسی تکنیک سےصارفین کودھوکے سےخفیہ معلومات افشاں کرنےپر مجبور کیاجاسکتا ہے۔ ایڈوائزری میں مزید کہا گیا کہ اے آئی چیٹ بوٹسکے سائبر خطرات سے بچنے کیلئے مضبوط فریم ورک کی ضرورت ہے، صارفین اے آئی چیٹ بوٹس میں حساس ڈیٹا کااندراج کرنے سے گریز کریں۔ ایڈوائزری میں کہنا تھا کہ صارفین اےآئی چیٹ بوٹس کےاستعمال کےدوران چیٹ سیونگ فیچرزغیر فعال کریں اور حساس معلومات پر مبنی گفتگو ہدف کریں۔",science-technology
501,"شمسی طوفان زمین سے ٹکرا گیا، دنیا کو کتنا خطرہ؟",https://urdu.arynews.tv/solar-storm-hits-the-earth/,"ایک طاقتور شمسی طوفان زمین سے ٹکرا گیا ہے جو رواں سال مئی میں ٹکرانے والے طوفان سے خطرناک ہے اور اس سے دنیا کو بڑا خطرہ لاحق ہو گیا ہے۔ امریکی ادارے یو ایس نیشنل اوشینک اینڈ ایٹماسفیرک ایڈمنسٹریشن (این او اے اے) کے مطابق ایک طاقتور شمسی طوفان زمین سے ٹکرا گیا ہے جس سے توانائی کے گرڈ متاثر اور دنیا میں بلیک آؤٹ ہو سکتا ہے۔ رپورٹ کے مطابق اس طوفان نے امریکا میں بھی تھرتھلی مچا دی ہے کیونکہ یہ طوفان ہیلن اور ملٹن سمندری طوفانوں کے لیے جاری بحالی کی کوششوں پر منفی اثر ڈال سکتا ہے، جس میں ریڈیو بلیک آؤٹ، پاور گرڈ پر دباؤ، اور جی پی ایس سروسز کی تنزلی شامل ہیں۔ این او اے اے کے موسمیات کی پیشگوئی کرنے والے اسپیس ویدر پریڈکشن سینٹر (ایس ڈبلیو پی سی) کے مطابق منگل کی شام کو سورج سے کورونل ماس ایجیکشن (سی ایم ای) پھوٹ پڑا تھا جو جمعرات کی صبح 11:15 (ای ایس ٹی) پر تقریباً 1.5 ملین میل فی گھنٹہ (2.4 ملین کلومیٹر فی گھنٹہ) کی رفتار سے زمین پر پہنچا۔ سی ایم ای سورج کے کورونا سے مقناطیسی میدانوں اور پلازما ماس کے بڑے پیمانے پر اخراج ہیں۔ جب یہ زمین کی طرف آتا ہے تو یہ زمین کے مقناطیسی میدان میں بڑے خلل پیدا کرتا ہے جسے جیو میگنیٹک طوفان کہا جاتا ہے۔ اس سے ریڈیو بلیک آؤٹ اور بجلی کی کٹوتی کا خطرہ بڑھ جاتا ہے۔ ماہرین کے مطابق یہ شمسی طوفان مئی کے مہینے میں زمین سے ٹکرانے والے طوفان (جو گزشتہ دو دہائیوں سے زیادہ کے عرصے میں طاقتور ترین طوفان تھا) سے زیادہ شدید نہیں ہوگا۔ لیکن اس متعلق ان کو اس وقت تک علم نہیں ہو سکے گا جب تک یہ طوفان اس کو پیمائش کرنے والے اسپیس کرافٹ سے 10 لاکھ میل کے فاصلے تک نہ پہنچا جائے۔",science-technology
502,ناسا نے خلا سے لی گئی حیران کُن ویڈیو شیئر کردی,https://urdu.arynews.tv/viral-nasa-astronaut-shares-stunning-timelapse-of-green-red-auroras/,"ناسا کے خلا باز میتھیو ڈومینک نے خلا سے سرخ، سبز ارورہ کی ٹائم لیپس ویڈیو شیئر کی جو وائرل ہوگئی۔ غیرملکی خبررساں ادارے کی رپورٹ کے مطابق ناسا کے خلا باز میتھیو ڈومینک نے اس دلکش منظر کو ڈریگن اینڈیور خلائی جہاز پر سوار اپنے وینٹیج پوائنٹ سے فلمایا۔ ارورہ آسمان میں قدرتی روشنی کی نمائش، زمین کے ماحول کے ساتھ تعامل کرنے والی شمسی سرگرمی کی وجہ سے ہوتی ہے۔ ڈومینک کے ذریعے شیئر کیے گئے شاندار ڈسپلے کی ویڈیو 8 اکتوبر کو دستاویزی شکل میں بنائی گئی تھی جس میں خلا سے نظر آنے والے ارورہ کی خوبصورتی کی نمائش کی گئی تھی۔ ڈومینک نے مزید وضاحت کی کہ اس نے خلائی جہاز کی کھڑکی سے باہر جھانکتے ہوئے اس منظر کو ریکارڈ کیا۔ یہ پڑھیں: خلائی زندگی کی کیا حقیقت ہے؟ ہوشربا انکشافات اس نے خلائی جہاز میں سوار اپنی زندگی کی ایک جھلک بھی دکھائی اور کہا ""جب عملہ-9 پہنچا، میں جگہ بنانے کے لیے آئی ایس ایس پر اپنے عملے کے کوارٹرز سے باہر چلا گیا۔ ڈومینک نے بتایا کہ میں اب ڈریگن اینڈیور میں سوتا ہوں جب کہ ہم انڈاک کرنے کا انتظار کرتے ہیں۔ ہم اپنی زیادہ تر تصاویر کپولا سے لیتے ہیں لیکن یہاں سونا حیرت انگیز رہا ہے۔ اس نے مزید کہا کہ یہ آج شام کھڑکی سے باہر کا منظر ہے۔ مجھے اپنے کنبہ اور دوستوں کی یاد آتی ہے لیکن اگر ہم آج انڈاک کر دیتے تو ہم آج کے اس منظر کو یاد کرتے۔",science-technology
503,"گوگل سرچ کی اجارہ داری ختم کرنے کا امریکی منصوبہ، نتائج کیا ہوں گے؟",https://urdu.arynews.tv/googles-search-us-plan-us-dop/,"نیویارک : انٹرنیٹ کی دنیا کی معروف کمپنی گوگل کو امریکی محکمہ انصاف کی جانب سے ویب ایڈ ٹیکنالوجی پر غیرقانونی اجارہ داری قائم کرنے کے سلسلے میں قانونی چارہ جوئی کا سامنا ہے۔ غیر ملکی خبر رساں ادارے’رائٹرز‘کی رپورٹ کے مطابق امریکی محکمہ انصاف نے آن لائن سرچنگ میں گوگل کی غیر قانونی اجارہ داری کے خاتمے پر کام باقاعدہ شروع کردیا ہے۔ اس حوالے سے تجزیہ کاروں کا کہنا ہے کہ امریکی محکمہ انصاف کی جانب سے گوگل سرچ انجن کی اجارہ داری کے خاتمے کا منصوبہ کمپنی کے منافع اور مصنوعی ذہانت (اے آئی) کی ترقی کو خطرے میں ڈال سکتا ہے۔ رپورٹ کے مطابق امریکی محکمہ انصاف نے کہا ہے کہ وہ جج کو کہہ سکتا ہے کہ گوگل کو آن لائن سرچنگ میں اپنی اجارہ داری برقرار رکھنے کیلیے کروم اور اینڈرائیڈ آپریٹنگ سسٹم کے غیرقانونی استعمال سے روکا جائے۔ رواں سال اگست میں ایک مقدمے کی سماعت کے دوران امریکی عدالت کو بتایا گیا تھا کہ امریکا میں 90 فیصد انٹرنیٹ سرچنگ کا جائزہ لینے والی کمپنی گوگل نے غیر قانونی اجارہ داری قائم کر رکھی ہے۔ امریکی محکمہ انصاف نے کہا کہ وہ عدالت سے گوگل کو اپنے کچھ کاروباری حصوں جیسے کروم براؤزر اور اینڈرائیڈ آپریٹنگ سسٹم کو فروخت کرنے پر مجبور کرنے کا مطالبہ کرے گا، جو الفابیٹ (GOOGL.O) کی ملکیت والی کمپنی غیر قانونی اجارہ داری کو برقرار رکھنے کے لئے استعمال کرتی ہے۔ محکمہ انصاف کا کہنا ہے کہ گوگل کی غیرقانونی اجارہ داری کے تدارک کیلیے اس کا مجوزہ حل امریکیوں کیلیے معلومات کے حصول کے طریقے کو نئی شکل دے سکتا ہے جبکہ اس کی مدد سے گوگل کی آمدنی میں کمی لاکر اور اس کے حریفوں کو پھلنے پھولنے کے لیے مزید گنجائش فراہم کی جاسکتی ہے۔ امریکی محکمہ انصاف کا کہنا ہے کہ ان نقصانات کو مکمل طور پر دور کرنے کے لیے نہ صرف گوگل کا تقسیم پر موجودہ کنٹرول ختم کرنے کی ضرورت ہے بلکہ اس بات کو بھی یقینی بنانا ہے کہ گوگل مستقبل میں بھی اس تقسیم کو اپنے کنٹرول میں نہ رکھ سکے۔ اس حوالے سے ماہرین نے خبردار کیا ہے کہ اے آئی سے متعلق امریکی محکمہ انصاف کے اقدامات گوگل کے کاروبار کو بری طرح متاثر کرسکتے ہیں، خاص طور پر ایسے وقت میں جب وہ پہلے ہی اوپن اے آئی جیسے اسٹارٹ اپس اور اے آئی سے چلنے والے نئے حریفوں کے دباؤ میں ہے۔ ریسرچ فرم ای مارکیٹر کے مطابق گوگل کا امریکی سرچ اشتہارات کا مارکیٹ شیئر 2025 تک ایک دہائی میں پہلی بار 50 فیصد سے نیچے آنے کا امکان ہے۔ تجزیہ کار مارک شمولک نے کہا کہ وسیع اے آئی مقابلے میں، گوگل کو اب کسی بھی اضافی رکاوٹ کی ضرورت نہیں ہے جو اسے ریگولیٹرز کی وجہ سے پیچھے دھکیل دے۔ دوسری جانب کچھ صنعتی ماہرین اور تجزیہ کاروں کا کہنا کہ انہیں یقین نہیں ہے کہ یہ اقدامات، جو 1999 میں مائیکرو سافٹ کے خلاف مقدمے کے بعد سب سے بڑی اینٹی ٹرسٹ کوشش ہیں، کبھی کامیاب ہو سکیں گے۔ یاد رہے کہ رواں سال اگست میں امریکی ڈسٹرکٹ جج امیت مہتا نے فیصلہ جاری کیا تھا کہ گوگل کا سرچ انجن، اس میدان میں اپنے غلبے کا غیر قانونی فائدہ اٹھاتا رہا ہے اور اس نے مسابقت کو توڑا ہے اور کسی بھی قسم کی نئی ایجاد کو روکا ہے۔ انہوں نے اس صورت حال کے حل کے لیے ایک ٹائم لائن دی تھی تاکہ اگلے برس تک اس بارے میں تجاویز دی جا سکیں اور وہ اگست 2025 تک اس مقدمے کا فیصلہ سنانے کا منصوبہ رکھتے ہیں۔",science-technology
504,نئے موبائل فون خریدنے کے خواہشمند افراد کے لیے اہم خبر,https://urdu.arynews.tv/pta-stay-safe-while-buying-mobile-devices/,پاکستان ٹیلی کمیونی کیشن اتھارٹی (پی ٹی اے)نے نئے موبائل ڈیوائسز خریدنے کے خواہشمند افراد کو خبردار کردیا۔ پاکستان ٹیلی کمیونی کیشن اتھارٹی (پی ٹی اے) نے صارفین کے لیے انتباہ جاری کیا ہے کہ وہ موبائل ڈیوائسز خریدتے وقت محتاط رہیں۔ پی ٹی اے کا اعلامیہ میں کہنا ہے کہ ہمیشہ قابل اعتماد ذرائع سے موبائل ڈیوائسز خریدیں اور یقینی بنائیں کہ فون کی وارنٹی ہے۔ اعلامیے میں کہا گیا ہے کہ نیا فون خریدتے وقت باکس پر پی ٹی اے اسٹیمپ چیک کریں اور اپنی ڈیوائس کی تصدیق https://dirbs.pta.gov.pk/ آئی ایم ای آئی سے مماثل ہوں۔ صارفین موبائل کا آئی ایم ای آئی نمبر چیک کرنے کے لیے 8484 پر ٹیکس میسج کریں۔,science-technology
505,فزکس کا نوبل انعام اے آئی ماڈل کو ممکن بنانے والے 2 سائنس دانوں کو دے دیا گیا,https://urdu.arynews.tv/nobel-prize-in-physics-ai-pioneers/,"اسٹاک ہوم: فزکس کا نوبل انعام اے آئی ماڈل کو ممکن بنانے والے 2 سائنس دانوں کو دے دیا گیا، جن کے کام کی وجہ سے چیٹ جی پی ٹی جیسے سافٹ ویئر ممکن ہو سکے۔ سوئیڈن کی رائل اکیڈمی آف سائنسزنے 2024 کے لیے طبیعیات کا نوبل انعام 2 سائنس دانوں کو مشترکہ طور پر دینے کا اعلان کیا ہے، امریکا اور کینیڈا سے تعلق رکھنے والے سائنس دانوں کو آرٹیفیشل انٹیلی جنس (اے آئی) ٹیکنالوجی پر کیے جانے والے کام پر یہ انعام دیا گیا ہے۔ نوبل انعام کے ساتھ دی جانے والی 11 لاکھ ڈالرز انعامی رقم بھی دونوں سائنس دانوں میں تقسیم کی جائے گی۔ جان ہوپ فیلڈ امریکا کی پرنسٹن یونیورسٹی جب کہ جیفری ہِنٹن کینیڈا کی ٹورنٹو یونیورسٹی سے تعلق رکھتے ہیں، رائل اکیڈمی آف سائنسز کی جانب سے جاری بیان میں بتایا گیا کہ ان سائنس دانوں نے ایسے طریقہ کار تشکیل دیے جو موجودہ عہد کے طاقت ور مشین لرننگ ٹولز کی بنیاد ثابت ہوئے۔ ان سائنس دانوں کے تحقیقی کام سے اے آئی ماڈلز جیسے چیٹ جی پی ٹی کی تیاری میں مدد ملی، کمیٹی کے مطابق اگرچہ کمپیوٹر سوچ نہیں سکتے مگر اب یہ مشینیں یادداشت اور سیکھنے جیسی انسانی صلاحیتوں کی نقل کر رہی ہیں اور ان دونوں سائنس دانوں نے اسے ممکن بنانے میں مدد کی۔ جان ہوپفیلڈ اور جیفری ہنٹن نے فزکس کے بنیادی تصورات اور طریقوں کو استعمال کر کے ایسی ٹیکنالوجیز تیار کیں جو تفصیلات کا تجزیہ کرنے کے لیے نیٹ ورکس اسٹرکچرز کو استعمال کر سکتی ہیں۔ جیفری ہنٹن کو اے آئی کا گاڈ فادر بھی کہا جاتا ہے اور ان کا کہنا تھا کہ وہ نوبل انعام ملنے پر بہت زیادہ حیران ہوئے ہیں، اے آئی ٹیکنالوجی آنے والے برسوں میں ہمارے معاشرے پر بہت زیادہ اثرات مرتب کرے گی۔ جیفری ہنٹن نے کہا اس ٹیکنالوجی کا موازنہ صنعتی انقلاب سے کیا جا سکتا ہے مگر یہ لوگوں کی جسمانی مضبوطی کو بڑھانے کی بجائے ذہنی صلاحیتوں میں اضافہ کرے گی، ہمیں کوئی تجربہ نہیں کہ ہم سے زیادہ ذہین چیزیں کیسی ہو سکتی ہیں۔ انھوں نے پیشگوئی کی کہ یہ ٹیکنالوجی طبی نگہداشت سمیت متعدد شعبوں میں انقلاب برپا کر سکتی ہے۔ نوبل پرائز آرگنائزیشن کی ویب سائٹ پر کہا گیا کہ ’’ان نوبل انعام یافتہ افراد نے طبیعیات کے ٹولز کا استعمال کرتے ہوئے ایسے طریقے تیار کیے جو آج کی طاقت ور مشین لرننگ کی بنیاد ہیں، جان ہوپفیلڈ نے ایک ایسوسی ایٹیو میموری بنائی جو ڈیٹا میں تصاویر اور دیگر اقسام کے پیٹرنز کو نہ صرف اسٹور کر سکتی ہے، بلکہ انھیں نئے سرے سے خود بنا سکتی ہے۔ جیفری ہنٹن نے ایک ایسا میتھڈ ایجاد کیا جو اپنے طور سے ڈیٹا میں خصوصیات تلاش کر لیتا ہے، اور اس طرح تصاویر میں مخصوص عناصر کی شناخت جیسے کام انجام دے دیتا ہے۔‘‘",science-technology
506,یوٹیوب نے ویڈیو کے شوقین صارفین کو خوشخبری سنادی,https://urdu.arynews.tv/youtube-shorts-video-upload-timing/,"یوٹیوب نے اپنے صارفین کیلئے ایک اہم اپڈیٹ متعارف کرائی ہے جس میں یوٹیوب شارٹس کا دورانیہ ایک منٹ سے بڑھا کر تین منٹ کردیا گیا ہے۔ یوٹیوب نے اپنے شارٹس کی مدت کو بڑھا کر ٹک ٹاک کی طرح زیادہ سے زیادہ کرکے 3 منٹ کردیا ہے۔15 اکتوبر سے تخلیق کار صارفین 3 منٹ پر مبنی یوٹیوب شارٹس اپ لوڈ کر سکیں گے۔ یوٹیوب شارٹس کے پروڈکٹ مینجمنٹ کے ڈائریکٹر ٹوڈ شرمین نے ایک بلاگپوسٹمیں لکھا کہ تبدیلی شارٹس پر اسٹوری شیئر کرنے کو مزید عمیق بنا دے گی۔ یہ تخلیق کاروں کی طرف سے سب سے زیادہ درخواست کردہ اپ ڈیٹ تھی، لہٰذا ہم یہ فیچر اپ ڈیٹ کے لیے مزید لچک فراہم کرنے پر پرجوش ہیں۔",science-technology
507,"خبردار، گھنٹی بجنے پر فون اسکرین پر آپ کی تصویر آ جائے تو اس کی طرف ہرگز نہ دیکھیں",https://urdu.arynews.tv/cybercrime-cell-phone-picture-on-screen/,"اگر موبائل فون کی گھنٹی بجے اور اسکرین پر آپ کی تصویر آ جائے تو اس کی طرف ہرگز نہ دیکھیں، ورنہ سائبر کرائم کا شکار ہو سکتے ہیں۔ سائبر کریمنلز نے شہریوں کو لوٹنے کے لیے نت نئے حربے آزمانا شروع کر دیے ہیں، اگر آپ کے پاس کوئی فون آئے اور اسکرین پر آپ ہی کی تصویر نمودار ہو، تو خطرہ ہے کہ آپ کو آپ کی کمائی سے محروم کیا جا سکتا ہے۔ ایسی صورت میں اگر آپ اپنی تصویر کو دیکھیں گے تو ایسا لگے گا جیسے آپ سیلفی لے رہے ہوں، لیکن آپ نے نہ تو اسکرین کی طرف دیکھنا ہے نہ ہی کال یس کر کے بات کرنی ہے، چند گھنٹیاں بجنے کے بعد فون خود بند ہو جائے گا۔ بھارتی میڈیا رپورٹس کے مطابق اس قسم کی کالیں تین یا چار ڈیجٹس پر مشتمل نمبر سے آ سکتی ہے، آپ جیسے ہی کال یس کریں گے وہ آپ کی تصویر لے لے گا، یعنی آپ کے چہرے کی شناخت حاصل کر لے گا، اور پھر اگر بات کریں گے تو آپ کی آواز کو ریکارڈ کر لے گا، جس کے بعد سائبر مجرم آپ کے سیل فون کو بلاک کر دے گا اور آپ کے فون میں موجود ڈیٹا کو استعمال کرے گا۔ حیرت انگیز بات یہ بھی ہے کہ سائبر کرائم کرنے والے اس طرح آپ کے موبائل سے آپ کے دوستوں کو ویڈیو کال کر سکتے ہیں، جس میں آپ ہی کی ویڈیو نظر آئے گی، اور اس طرح وہ بھی دھوکا کھائیں گے۔",science-technology
508,گوگل ’جیمنی لائیو‘ تمام صارفین کیلیے مفت دستیاب,https://urdu.arynews.tv/gemini-live-now-freely-available-google/,"گوگل کمپنی نے اعلان کیا ہے کہ اس کا جیمنی لائیو اب ہر کسی کے لیے باآسانی دستیاب ہے، کمپنی اپنے صارفین کو مفت ایپ فراہم کرے گی۔ تفصیلات کے مطابق گوگل نے اعلان کیا ہے کہ اس کا جیمنی لائیو اسسٹنٹ جو ابتدائی طور پر پکسل 9 سیریز کے ساتھ لانچ کیا گیا تھا، اب جیمنی ایپ کے ذریعے تمام فری صارفین کے لیے دستیاب ہے۔ اس سے پہلے لائیو اسسٹنٹ کو تمام صارفین کے لیے ریلیز سے پہلے جیمنی ایڈوانسڈ صارفین تک محدود کردیا گیا تھا۔ غیر ملکی خبر رساں ادارے کیرپورٹ کے مطابقجیمنی لائیو اب ایک بہترین آواز کی کمانڈ کے ساتھ پیش کیا گیا ہے جو زیادہ تر اصل تقریر یا گفتگو کے طور پر پیش کرتا ہے، جس میں وقفے اور فلر الفاظ شامل ہیں اور کم روبوٹک آواز آؤٹ پٹ میں پیش کرتا ہے۔ معیاری جیمنی اور گوگل اسسٹنٹ کے برعکس یہ سیاق و سباق کو زبردست اندازمیں یاد بھی رکھتا ہے،تاہم فی الحال اپ گریڈ شدہ چیٹ بوٹ انگریزی تک محدود ہے۔ گوگل نے ایکس ڈاٹ کام کے ذریعے جیمنی لائیو کے وسیع پیمانے یعنی تمام صارفین کے لیے پیش کرنے کی تصدیق کی ہے جو اس کے جدید اے آئی ٹولز کو زیادہ قابل رسائی بنانے میں ایک قدم آگے بڑھنے کی نشاندہی کرتا ہے۔",science-technology
509,8 دن کا خلائی سفر جو آٹھ ماہ کا بن گیا!,https://urdu.arynews.tv/nasa-space-mission-02-american-astronauts-1/,"آٹھ دنوں کیلئے خلا میں جانے والے 2 امریکی خلا باز اب 8 ماہ بعد لوٹیں گے، خلاباز بیری ولمور اور سنیتا ولیمز کو  13 جون کو زمین پر واپس آنا تھا۔ بوئنگ اسٹار لائنر نے جون میں ناسا کے تجربہ کار خلاباز سنیتا ولیمز اور بیری ولمور کے ساتھ آئی ایس ایس کی جانب پرواز کی, یہ اپنے طرز کی ایک تجرباتی فلائٹ تھی جس میں پہلی مرتبہ انسانوں کو بھیجا گیا تھا۔ اس مشن کا مقصد آٹھ دن تک جاری رہنا تھا لیکن ایک تکنیکی خرابی کی وجہ سے خلابازوں کی واپسی میں تاخیر ہوئی، جس سے یہ مشن مزید آٹھ ماہ تک بڑھا دیا گیا۔ غیر ملکی خبر رساں ادارے کیرپورٹ کے مطابقاس مشن کا مقصد بوئنگ اسٹار لائنر کی صلاحیت کا مظاہرہ کرنا تھا تاکہ وہ انسانوں کو بین الاقوامی خلائی اسٹیشن (آئی ایس ایس) تک لے جاسکے۔ ناسا کا نیا عملہ بردار مشن ’اسپیس ایکس کریو نائن‘ بین الاقوامی خلائی اسٹیشن میں پھنسے دو خلابازوں کو بحفاظت زمین پر واپس لانے کے لیے اُن کے پاس پہنچ چکا ہے۔ امریکی خلائی ادارے ناسا اور اسپیس ایکس نے دونوں خلابازوں کو واپس لانے کے لیے نیا عملہ بردار مشن سنیچر کو روانہ کیا تھا۔ اس مشن کو ’کریو 9‘ کا نام دیا گیا ہے جس کے ذریعے ناسا کے خلا باز نک ہیگ اور روسکو سموس کے ساتھ خلاباز الیگزینڈر گوربنوف بین الاقوامی خلائی اسٹیشن پہنچے ہیں۔ رپورٹ کے مطابق توقع ہے کہ خلائی جہاز آئندہ سال فروری میں کریو نائن کے خلا بازوں کے ساتھ ساتھ ناسا کے دونوں خلا بازوں کو لے کر زمین پر واپس آئے گا۔ بوئنگ اسٹار لائنر کیپسول کو پروپلشن کے مسائل کا سامنا کرنا پڑا جس میں ہیلیم کا اخراج بھی شامل تھا، جس کے نتیجے میں واپسی کا عمل ملتوی کر دیا گیا۔ دلچسپ بات یہ ہے کہ اسٹار لائنر نے وسیع پیمانے پر تحقیق کے بعد بغیر عملے کے زمین پر واپسی کی۔ اسٹار لائنر کی واپسی نے ’کریو نائن‘ کی لانچنگ کو اگست کے وسط سے ستمبر تک مؤخر کردیا کیونکہ ناسا کو اسٹار لائنر کی قابل اعتماد ہونے کا مزید جائزہ لینے کے لیے وقت درکار تھا۔ یہ اسپیس ایکس کے ساتھ ناسا کا نواں مشن ہے، ناسا کے مطابق کریو9 کے ارکان 200 سے زائد سائنسی تحقیقات کریں گے جن میں خون کے جمنے کے مطالعے، خلا میں اگائے جانے والے پودوں پر نمی کے اثرات اور خلا بازوں میں بصارت کی تبدیلی شامل ہیں۔ خلاباز 61 سالہ بوچ ولمور اور 58 سالہ سنی ولیمز رواں سال پانچ جون کو آٹھ روزہ مشن پر روانہ ہوئے تھے۔ 23جون کو دونوں خلاباز خلا میں پھنس گئے تھے۔ بوئنگ اسٹار لائنر کے خلائی جہاز میں تھرسٹرز کام نہیں کر رہے تھے جبکہ فیول سسٹم میں ہیلیم کے رساؤ کا مسئلہ بھی سامنے آیا۔ خلا بازوں کی خلائی گاڑی کو جو مشکلات پیش آئيں ان میں ہیلیئم کا لیک ہونا بھی شامل ہے۔ ناسا نے اعلان کیا تھا کہ وہ دونوں پھنسے ہوئے خلا بازوں کو زمین پر واپس لانے کے لیے بوئنگ کیپسول کا استعمال نہیں کرے گا۔ بعد ازاں ناسا نے فیصلہ کیا کہ خلا بازوں کو بین الاقوامی خلائی اسٹیشن تک پہنچانے کے لیے بوئنگ اسٹار لائنر کیپسول کے استعمال کا خطرہ مول لینے کے بجائے فروری تک خلا میں رکھنا زیادہ محفوظ طریقہ ہے۔ ناسا نے یقین دہانی کرائی ہے کہ دونوں خلا بازوں کو فوری طور پر کوئی خطرہ نہیں ہے اور آئی ایس ایس میں اضافی وقت کے لیے عملے کی ضروریات کو پورا کرنے کے لیے کافی وسائل بھی موجود ہیں۔ ناسا ترجمان نے کہا کہ خلائی اسٹیشن میں عملے کی ضرورت کی ہر چیز وافر مقدار میں موجود ہے، جس میں کھانا، پانی، کپڑے اور آکسیجن سمیت تمام بنیادی اشیاء شامل ہیں۔",science-technology
510,"آئی فون، آئی پیڈز اور میک بُک پر بڑی رعایتی سیل",https://urdu.arynews.tv/apple-offer-discounts-iphones-ipads-macs/,"ایپل نے بڑی خوشخبری سناتے ہوئے  صارفین کیلئے نئے سیزن میں سیل کا اعلان کردیا، اب مہنگے ترین فونز، آئی پیڈز کم قیمت میں دستیاب ہونگے۔ نئے سیزن کی سیل کا آغاز 3 اکتوبر سے شروع ہو رہا ہے، جس میں صارفین کو آئی فون، آئی پیڈز اور میک بُک پر رعایت دی جائے گی، اگر اس سیل کے دوران صارفین ایپل کی کوئی پروڈکٹ خریدتے ہیں تو وہ 3 ماہ کی ایپل میوزک سبسکرپشن سے بھی لطف اندوز ہو سکتے ہیں۔ سب سے اچھی بات یہ ہے کہ آئی فون کے چاہنے والوں کے لیے یہ آفرز اور رعایتیں صرف ایپل کے آن لائن اسٹور تک محدود نہیں ہیں بلکہ یہ ایپل اسٹورز پر دستیاب ہوں گی۔ معروف ٹیکنالوجی کمپنی نے ابھی حال ہی میں آئی فون 16 سیریز کو لانچ کیا ہے اور اب ایپل نے اپنی مصنوعات پر لوگوں کو نئی رعایت اور پیشکش فراہم کی ہے۔ 3 اکتوبر سے سیل کا آغاز ہوگا جہاں ایپل اپنے صارفین کو آئی فون، آئی پیڈ، میک بک اور دیگر مصنوعات پر رعایت دے گا۔ اگر آپ ایپل کی مصنوعات براہ راست برانڈ سے خریدتے ہیں تو یہ سیل ایسے ہی افراد کے لیے ہے۔ ایپل نے ان پیشکشوں اور رعایتوں کے بارے میں زیادہ نہیں بتایا کہ وہ اپنی مصنوعات پر کس طرح کی پیشکش فراہم کرے گا، تاہم ایپل نے اپنے ہوم پیج پر فروخت کے حوالے سے بتایا کہ ہمارے فیسٹیو آفر 3 اکتوبر سے شروع ہوگا۔",science-technology
511,"’آئی سی سی کو جواب دیدیا، ہم پاکستان نہیں جائیں گے‘",https://urdu.arynews.tv/champions-trophy-2025-bcci-vice-president-rajiv-shukla/,"چیمپئنز ٹرافی 2025 کے معاملے پر بھارتی بورڈ کی ہٹ دھرمی برقرار ہے اور وہ حکومت کی اجازت کے بغیر پاکستان آنے پر رضامند نہیں ہیں۔ بھارتی میڈیا سے گفتگو کرتے ہوئے بی سی سی آئی کے نائب صدر راجیو شکلا کا کہنا ہے کہ چیمپئنز ٹرافی کے لیے پاکستان میں سیکیورٹی خدشات ہیں جس کے باعث ہماری ٹیم دورہ نہیں کرے گی۔ انہوں نے کہا کہ بھارتی بورڈ اپنے مؤقف پر قائم ہے اگر ہمیں حکومت اجازت دے گی تو ہی پاکستان جاسکتے ہیں ورنہ نہیں، اس حوالے سے آئی سی سی کو بھی جواب دے دیا گیا ہے۔ واضح رہے کہ پاکستان کی میزبانی میں ہونے والی چیمپئنز ٹرافی کے لیے بھارتی کرکٹ بورڈ نے سیکیورٹی کا بہانہ بناکر ٹیم بھیجنے سے انکار کردیا ہے جس پر پی سی بی نے سخت موقف اپنایا ہے۔ پی سی بی نے دوٹوک الفاظ میں کہا ہے کہ ایونٹ پاکستان میں ہی ہوگا بھارت آنا چاہتا ہے تو آئے نہیں تو دوسری ٹیم کا نام فائنل کرلیا جائے گا۔ بھارتی میڈیا کا کہنا ہے کہ آئی سی سی نے چیمپئنز ٹرافی 2025کے سلسلے میں پاکستان میں اسکردو، ہنزہ اور مظفر آباد میں ٹرافی کے دورے کو منسوخ کردیا ہے۔ یہ پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ دوسری جانب پی سی بی ذرائع نے یہ دعویٰ مسترد کردیا اور کہا ٹرافی ٹور پر بھارت کا اعتراض ناجائز ہے، ٹور کا شیڈول اور روٹ آئی سی سی کا منظور کردہ ہے۔ واضح رہے کہ آئی سی سی چیمپئنز ٹرافی 19 فروری سے 9 مارچ تک پاکستان میں شیڈول ہے۔ پاکستان اس کا میزبان ہی نہیں بلکہ دفاعی چیمپئن بھی ہے۔ ایونٹ کے لیے پی سی بی کی جانب سے حتمی تیاریاں جاری ہیں اور ماسوائے بھارت تمام ٹیموں نے پاکستان آ کر ایونٹ کھیلنے کی یقین دہانی کرا دی ہے۔",science-technology
512,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",science-technology
513,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",science-technology
514,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",science-technology
515,پاکستان میں آرٹیفیشل انٹیلی جنس چیٹ بوٹس کے ذریعے سائبر حملوں کا خدشہ,https://urdu.arynews.tv/cyber-attacks-through-artificial-intelligence-chatbots-in-pakistan/,"اسلام آباد:آرٹیفیشل انٹیلی جنس چیٹ بوٹس کے ذریعے سائبر حملوں کے خطرے کے پیش نظر ایڈوائزری جاری کردی گئی۔ تفصیلات کے مطابق آرٹیفیشل انٹیلی جنس چیٹ بوٹس کے ذریعے سائبر حملوں کا خدشہ ہے ، جس کے پیش ںظر نیشنل کمپیوٹرایمرجنسی رسپانس ٹیم نے ایڈوائزری جاری کردی۔ جس میں کہا ہے کہ اے آئی چیٹ بوٹس کا پیشہ ورانہ اور ذاتی کاموں میں استعمال بڑھ گیا ہے، چیٹ جی پی ٹی اور دیگر چیٹ بورڈز اہم معلومات اسٹور کرتے ہیں۔ ایڈوائزری میں کہنا تھا کہ اے آئی چیٹ بوٹس کیساتھ بات چیت میں اکثر حساس معلومات شامل ہوتی ہیں، حساس معلومات جیسا کہ کاروباری حکمت عملی یا ذاتی گفتگو لیک ہونے کاخدشہ ہے۔ نیشنل کمپیوٹر ایمرجنسی رسپانس ٹیم نے بتایا کہ سائبرکرمنلزانجینئرنگ کی جدید ترین ترکیبیں استعمال کررہے ہیں،ا سائبر کرمنلز چیٹ بوٹس کی شکل میں فشنگ کی تکنیک بھی استعمال کرتے ہیں، ایسی تکنیک سےصارفین کودھوکے سےخفیہ معلومات افشاں کرنےپر مجبور کیاجاسکتا ہے۔ ایڈوائزری میں مزید کہا گیا کہ اے آئی چیٹ بوٹسکے سائبر خطرات سے بچنے کیلئے مضبوط فریم ورک کی ضرورت ہے، صارفین اے آئی چیٹ بوٹس میں حساس ڈیٹا کااندراج کرنے سے گریز کریں۔ ایڈوائزری میں کہنا تھا کہ صارفین اےآئی چیٹ بوٹس کےاستعمال کےدوران چیٹ سیونگ فیچرزغیر فعال کریں اور حساس معلومات پر مبنی گفتگو ہدف کریں۔",science-technology
516,"پاکستان کے خلائی، ماحولیاتی تحقیق کے سفر میں ایک اور اہم سنگ میل",https://urdu.arynews.tv/suparco-space-applications-research-centre/,"گلگت: گلگت بلتستان میں پہلے اسپیس ایپلی کیشنز اینڈ ریسرچ سینٹر کے قائم کے ساتھ پاکستان نے خلائی اور ماحولیاتی تحقیق کے سفر میں ایک اور اہم سنگ میل عبور کر لیا۔ خلائی اور تحقیقی مرکز کا افتتاح وزیر اعلیٰ حاجی گلبر خان نے کیا۔ ان کا کہنا تھا کہ گلگت میں سپارکو آفس کا افتتاح کرنا گلگت بلتستان حکومت کیلیے اعزاز ہے، پوری دنیا میں ٹیکنالوجی کی افادیت مسلمہ ہے۔ انہوں نے کہا کہ گلگت بلتستان کے گلیشیرز کی سپر ویژن اگر سپارکو اس طرح کرے تو ایک بڑا کام ہوگا، جن مسائل کے حل میں برسوں لگتے تھے وہ جدید ٹیکنالوجی سے بروقت حل ہوں گے، گلگت بلتستان کے تمام اداروں کو سپارکو سے مستفید کریں گے۔ اس موقع پر چیئرمین سپارکو محمد یوسف خان نے پہلے خلائی تحقیقی مرکز کے قیام پر وزیر اعلیٰ کی کوششوں کی ستائش کی اور گلگت بلتستان کے عوام کو مبارکباد دی۔ محمد یوسف خان کا کہنا تھا کہ ایٹماسفیئر ریسرچ کمیشن خلا سے فائدہ اٹھانے میں اہم سنگ میل ہے، سپارکو پائیدار ترقی کیلیے ٹیکنالوجی مرکز موسمیاتی تبدیلی کے انتظام کیلیے تیار ہے۔ چیئرمین سپارکو نے کہا کہ گلیشیئر پگھلنے و دیگر آفات کے چیلنجوں سے نمٹنے کیلیے تیار ہیں، گلگت بلتستان کے گلیشیر قومی اثاثہ ہیں، سیاحت کے فروغ کیلیے بھی سپارکو اپنا کردار ادا کرے گا۔",science-technology
517,"واٹس ایپ صارفین کی سیکیورٹی کیلئے اہم اقدام، نیا فیچر پیش",https://urdu.arynews.tv/whatsapp-users-security-system-new-feature/,"کیلیفورنیا : ٹیکنالوجی کمپنی میٹا کی ذیلی پیغام رساں ایپلی کیشن واٹس ایپ انتظامیہ اپنے صارفین کی سیکیورٹی معاملات کو بہتر بنانے اور سہولیات کی فراہمی کے لیے اقدامات کرتی رہتی ہے۔ اس حوالے سے واٹس ایپ ایک نیا زبردست فیچر متعارف کرانے جارہا ہے جس کی مدد سے صارفین سائبر کرائم اور فراڈ سے خود کو محفوظ رکھ سکیں گے۔، آن لائن فراڈ کرنے والوں کی جانب سے اکثر نقصان دہ لنکس پر مشتمل پیغامات بھیجے جاتے ہیں جن پر کلک کرنے سے لوگوں کے اکاؤنٹس ہیک ہوسکتے ہیں، جس کے نتیجے میں ڈیوائس میں نقصان دہ سوفٹ ویئر انسٹال اور آپ کا ذاتی ڈیٹا چوری ہوسکتا ہے۔ اس صورتحال سے صارفین کو بچانے کیلیے واٹس ایپ کی جانب سے ایک ایسا سیکیورٹی فیچر متعارف کرایا جا رہا ہے جو اس خطرے سے صارفین کو تحفظ فراہم کرے گا۔ غیرملکی میڈیا رپورٹ کے مطابق اینڈرائیڈ کے نئے اپ ڈیٹ (بیٹا ورژن) میں واٹس ایپ نے ایسا سیفٹی اسکرین نامی نیا فیچر متعارف کرایا ہے جو آپ کو ان نقصان دہ لنکس سے محفوظ رکھے گا۔ آپ جب بھی کسی نامعلوم فرد کی جانب سے پیغام موصول کریں گے، آپ کی ڈیوائس پر ایک سیفٹی اسکرین نمودار ہوگی جس کے ذریعے آپ مذکورہ اکاؤنٹ کو بلاک یا رپورٹ کرسکیں گے۔ سیفٹی اسکرین کے اس فیچر کے ذریعے صارفین لنکس کو سرچ کرسکیں گے۔ اس کے علاوہ اس فیچر کی مدد سے آپ پیغام بھیجنے والے کا نام، ملک کا کوڈ اور دیگر تفصیلات بھی حاصل کرسکتے ہیں۔",science-technology
518,تھریڈز نے صارفین کو بڑی سہولت فراہم کردی,https://urdu.arynews.tv/threads-users-feature-introduction-location-sharing/,"تھریڈز انتطامیہ نے صارفین کو بڑی خوشخبری سنادی، اہم فیچر متعارف کرادیا گیا ہے جس کے بعد انہیں ایک اور سہولت میسر ہوگئی۔ تفصیلات کے مطابق میٹا کے سوشل میڈیا پلیٹ فارم تھریڈز میں لوکیشن ٹیگنگ فیچر متعارف کرایا گیا ہے۔ اس فیچر کے ذریعے آپ اپنی پوسٹس میں کسی لوکیشن کا اضافہ کرسکیں گے، یہ فیچر ابھی محدود صارفین کو دستیاب ہے۔ رپورٹ کے مطابق یہ فیچر انسٹا گرام کے لوکیشن ٹیگنگ سے ملتا جلتا ہے۔ جس کسی صارف کی جانب سے تھریڈز میں لوکیشن تک رسائی دی جائے گی تو آپ ٹیگ کی گئی لوکیشن کے اردگرد موجود مقامات کی فہرست دیکھ سکیں گے۔ آپ خود بھی کسی مقام کو سرچ کرسکیں گے۔ کمپنی کے مطابق لوکیشن شیئرنگ کو استعمال کرکے صارفین کو ان کے قریبی مقامات کے پیش نظر رکھ کر زیادہ بہتر مواد دکھایا جائے گا۔ اس فیچر سے تھریڈز سرچ کو بھی بہتر بنانے میں مدد ملے گی جو ابھی صارفین کی توقعات میں پورا اترنے میں ناکام رہی ہے۔ یہ تبدیلی اس وقت بھی کمپنی کے لیے اہم ثابت ہوگی جب تھریڈز میں اشتہارات کا اضافہ کیا جائے گا۔ مارک زکربرگ نے گزشتہ دنوں کہا تھا کہ کمپنی کی جانب سے تھریڈز کو بہتر بنانے کا سلسلہ جاری رہے گا اور پھر اس پلیٹ فارم میں اشتہارات کا اضافہ کیا جائے گا۔",science-technology
519,گوگل فوٹوز کے نئے ٹولز متعارف,https://urdu.arynews.tv/google-photos-new-tools-introducing/,"دنیا کے سب سے بڑے سرچ انجن گوگل نے اپنی فوٹو ایپ میں ویڈیو ایڈیٹر کے لیے نئے فیچرز متعارف کرانے کا اعلان کیا ہے جس کا مقصد اینڈرائیڈ اور آئی او ایس پر صارفین کے لیے ویڈیو ایڈیٹنگ کو آسان بنانا ہے۔ اپ ڈیٹ میں مصنوعی ذہانت سے چلنے والے ٹولز اور موجودہ خصوصیات تک رسائی سمیت متعدد تبدیلیاں متعارف کرائی گئی ہیں۔ گوگل فوٹو کی طرف سے اعلان کردہ نئی کلیدی تبدیلیوں میں سے ایک صارف انٹرفیس ہے، جہاں ویڈیو ایڈیٹنگ ٹولز اب زیادہ نمایاں طور پر دکھائے جاتے ہیں، جس سے صارفین کو تیزی سے ایڈیٹنگ کرنے اور پھر اسے لانچ کرنے کی اجازت ملتی ہے۔ متعارف کرائے گئے نئے ٹولز میں ایک اپ ڈیٹڈ ٹرم فیچر بھی ہے، جو ویڈیو کلپس کو کاٹنے کے لیے زیادہ درست طریقے سے کنٹرول بٹن پیش کرتا ہے۔ گوگل فوٹو ایپ میں آٹو انہینس ٹول صارفین کو رنگوں کو ایڈجسٹ کرنے اور صرف ایک ٹیپ کے ساتھ اپنی فوٹیج کو بہتر بنانے کی اجازت دیتا ہے، جبکہ اسپیڈ کنٹرول کی خصوصیت صارفین کو اپنی ویڈیوز کی رفتار میں ترمیم کرنے کی سہولت دیتی ہے ، جس سے تیز یا سست پلے بیک ممکن ہوتا ہے۔ اس کے علاوہ گوگل فوٹوز اے آئی سے چلنے والے ویڈیو پری سیٹ جاری کر رہا ہے جو ایڈیٹنگ کو زیادہ بہتر بنانے کے لیے ڈیزائن کیا گیا ہے۔ یہ پری سیٹ خود بخود ویڈیوز کو ٹریم یعنی کٹ کرسکتے ہیں، روشنی کو ایڈجسٹ کرسکتے ہیں، رفتار کو کنٹرول کرسکتے ہیں اور متحرک موشن ٹریکنگ، مرکزی موضوع پر زومنگ، یا حرکت کو سست کر کے سیکونس بنانے جیسے طریقے لاگو کرسکتے ہیں۔",science-technology
520,گوگل میپ استعمال کرنے والوں کیلئے اہم خبر,https://urdu.arynews.tv/google-maps-earth-updates/,"گوگل ارتھ میں تاریخی تصاویر کا اضافہ کیا گیا ہے، اس کے ساتھ ساتھ 80 سے زائد مقامات پر اسٹریٹ ویو کو اپ ڈیٹ کرتے ہوئے آرٹیفشل انٹیلی جینس (اے آئی) کی مدد سے زیادہ شفاف اور صاف تصاویر فراہم کی گئی ہیں۔ اس حوالے سے گوگل انتطامیہ کا کہنا ہے کہ وقت کے ساتھ ساتھ دنیا تیزی سے تبدیل ہورہی ہے شہر پھیلتے جا رہے ہیں، ان تبدیلیوں کے پیش نظر صارفین کی سہولت کیلئے گوگل ارتھ اور اسٹریٹ ویو میں نئی اپ ڈیٹس متعارف کرائی جارہی ہیں۔ غیر ملکی خبر رساں ادارے کیرپورٹ کے مطابقاس مقصد کے لیے گوگل نے اپنی نئی کیمرا ٹیکنالوجی کو استعمال کیا ہے جس کی مدد سے صارفین گھر بیٹھے مختلف مقامات کا نظارہ اور اس سے متعلق تفصیلات و تصاویر باآسانی دیکھ سکیں گے۔ کمپنی نے بتایا ہے کہ گوگل کی جانب سے گوگل ارتھ پر بھی توجہ مرکوز کی گئی ہے اب صارفین بہت جلد ہمارے سیارے کے ماضی میں جھانک سکیں گے۔ اس کے لیے تاریخی تصاویر (ہسٹوریکل امیجری) نامی فیچر گوگل ارتھ کے ویب ورژن میں متعارف کرایا جائے گا۔ اس کی مدد سے صارفین گزشتہ 80 سال کی سیٹلائیٹ اور فضائی تصاویر کو دیکھ کر سمجھ سکیں گے کہ ہمارے سیارے پر 8 دہائیوں دوران کیا کچھ تبدیل ہوا ہے۔ گوگل کمپنی کے مطابق گوگل میپس اور ارتھ پر تصاویر کا معیار آرٹی فیشل انٹیلی جنس (اے آئی) ٹیکنالوجی کی مدد سے مزید بہتر بنایا جارہا ہے۔",science-technology
521,"زمین کا نیا چاند ’مِنی مون‘ اتوار سے مدار میں، نظر آئے گا یا نہیں؟",https://urdu.arynews.tv/earths-new-moon-pt5-2024-in-orbit-from-29-september/,"زمین کو ایک نیا چاند ملنے والا ہے جو اتوار 29 ستمبر سے زمین کے مدار میں چکر لگانا شروع کر دے گا اسے پی ٹی فائیو 2024 کا نام دیا گیا ہے۔ ماہرین فلکیات کا کہنا ہے کہ زمین کو ایک اور چاند ملنے والا ہے جو اتوار 29 ستمبر سے زمین کے مدار میں چکر لگانا شروع کر دے گا۔ یہ ہمارے زمین کے معمول کے چاند سے بہت چھوٹا ہوگا اس لیے اسے مِنی مون بھی قرار دیا گیا ہے جب کہ اس کا آفیشل نام ’’PT5-2024‘‘ دیا گیا ہے۔ ماہرین کا کہنا ہے کہ یہ سیارچہ 29 ستمبر کو زمین کا مِنی مون بن جائے گا جو 57 دن تک زمین کے مدار میں چکر لگائے گا اور اس کے بعد 25 نومبر کو واپس سورج کے گرد مدار کی طرف واپس چلا جائے گا۔ ماہرین کے مطابق زمین کا اپنا چاند تو چار ارب سال سے اس کے ساتھ موجود ہے، لیکن یہ منی مون صرف دو مہینے تک ہی زمین کے مدار میں چکر لگائے گا۔ محققین کا یہ خیال ہے کہ یہ سیارچہ یا خلائی چٹان ممکنہ طور پر چاند کا حصہ تھی اور جو اجرام فلکی زمین سے 28 لاکھ میل کے فاصلے پر ہو وہ منی مون کہلاتا ہے۔ اس سے قبل سیارچہ این ایکس ون 1981 اور پھر 2022 میں مختصر عرصے کے لیے ’منی مون‘ بنی تھیں۔ اسی حوالے سے سپارکو کے ڈویژنل ہیڈ ایسٹرانومی اینڈ ایسٹروفزکس غلام مصطفیٰ لغاری نے کہا کہ ایسے مِنی چاند مریخ اور مشتری کے درمیان جو بیلٹ ہے جو پندرہ سے 30 کروڑ کلومیٹر دور زمین سے ہے اگر زمین کے قریب آتے ہیں۔ خلائی ماہر نے کہا کہ خلا سے کوئی بھی پتھر یا چیز اگر وہ زمین سے 15 سے 45 لاکھ کلومیٹر کے فاصلے کے درمیان آ جائے تو زمینی کشش ثقل کی وجہ سے وہ ٹریپ ہوکر زمین کے مدار میں چکر لگانے لگتی ہے اور جب تک وہ اس کے زیر اثر رہتی ہے چکر لگاتی ہے اور پھر واپس چلی جاتی ہے۔ ان کا دورانیہ چند ماہ سے چند سال تک ہو سکتا ہے۔ انہوں نے یہ بھی بتایا کہ ماضی میں ڈائناسارز کا خاتمہ ایسے ہی خلائی پتھروں کی زمین پر آمد کی وجہ سے ہوا تھا تو زمین کو مستقبل میں ان سے جو خطرات لاحق ہوسکتے ہیں، اس لیے ان پر نظر رکھنا ضروری ہے اور بین الاقوامی سطح پر اس کو دیکھنے کا پروگرام امریکی خلائی ادارہ ناسا سپروائز کر رہا ہے۔ غلام مصطفیٰ نے بتایا کہ اس بار جو منی چاند ہماری زمین کے مدار میں آ رہا ہے اس کو انسانی آنکھ یا عام دوربین سے دیکھنا نا ممکن ہے کیونکہ اس کا سائز بہت چھوٹا اور ایک محتاط اندازے کے مطابق 10 سے 11 میٹر ہے جب کہ اس کا زمین سے قریب تر فاصلہ بھی 35 لاکھ کلومیٹر ہوگا جب کہ ہماری زمین کے اصل چاند کا سائز بہت بڑا تقریباً ساڑھے تین ہزار کلومیٹر ڈایا میٹر ہے اور وہ زمین سے صرف 3 لاکھ 84 ہزار کلومیٹر کے فاصلے پر ہے اس لیے ہمیں وہ چمکتا دمکتا دکھائی دیتا ہے۔",science-technology
522,واٹس ایپ کا ویڈیو کال کے تجربے کو بہتر بنانے کیلیے بڑا اقدام,https://urdu.arynews.tv/whatsapp-video-call-ar-feature/,دنیا بھر میں مقبول میسجنگ پلیٹ فارم واٹس ایپ نے اپنے صارفین کے ویڈیو کال کے دوران تجربے کو بہتر بنانے کیلیے بڑا اقدام اٹھا لیا۔ میڈیا رپورٹس کے مطابق واٹس ایپ کا نیا اے آر فیچر اس کی تازہ ترین اپڈیٹ میں موجود ہے۔ فیچر کے ذریعے صارفین نئے ویژول ٹولز کے ساتھ اپنی گفتگو کو بہتر بنا سکیں گے۔ میسجنگ ایپلیکیشن صارفین کو زبردست ایفیکٹس کو کیمرے میں شامل کرنے کی اجازت دے کر فیچر کو بہتر کر رہی ہے۔ کیمرہ کے آپشن میں ایک نیا فلٹر بٹن متعارف کروایا گیا ہے جو صارفین کو فلٹر لگانے کی اجازت دے گا جس سے ان کی تصاویر اور ویڈیوز مزید بہتر ہوں گے۔ یہ ایفیکٹس صرف ویڈیو کالز کے دوران دستیاب ہوں گے اور صارفین اپنے کیمروں کے ذریعے ان تک رسائی حاصل کر سکتے ہیں۔ صارفین کو ایسے فلٹرز میسر ہوں گے جو چہرے پر داغ دھبوں یا جلد کے ناہموار رنگوں کو کم کر کے ان کی رنگت کو بڑھانے میں مدد کریں گے۔ دوسری جانب واٹس ایپ نے بیک گراؤنڈ تبدیل کرنے والے فیچر کو بھی متعارف کروایا ہے جو پہلے ویڈیو کالز کے دوران دستیاب تھا۔ فی الحال اس فیچر تک صرف بیٹا ٹیسٹرز کو رسائی حاصل ہے لیکن آنے والوں دنوں میں اسے صارفین کیلیے دستیاب کر دیا جائے گا۔,science-technology
523,"ایلون مسک کی اٹلی کی وزیر اعظم  کے ساتھ ڈیٹنگ کی تصاویر، حقیقت سامنے آگئی؟",https://urdu.arynews.tv/elon-musk-dating-italian-prime-minister-giorgia-meloni/,"اٹلی کی وزیرِاعظم جارجیا میلونی کے ساتھ ٹیکنالوجی کمپنی ٹیسلا کے بانی ایلون مسک کی ایک اور تصویر سوشل میڈیا کی زینت بن گئی۔ غیر ملکی ذرائع ابلاغ کے مطابق دونوں کی ملاقات حال ہی میں نیویارک میں ایک ایوارڈ تقریب کے دوران ہوئی تھی، جہاں ایلون مسک نے اٹلی کی وزیرِاعظم کی تعریف بھی کی تھی، جس پر جارجیا میلونی نے ان کا شکریہ بھی ادا کیا تھا۔ تاہم اب اس ملاقات کی اب ایک اور تصویر سوشل میڈیا پر وائرل ہورہی ہے، جس پر سوشل میڈیا صارفین کی جانب سے ملے جلے رد عمل کا اظہار کیا جارہا ہے۔ سوشل میڈیا صارفین کا کہنا ہے کہ یہ دونوں ڈیٹنگ کر رہے ہیں، انٹرنیٹ صارفین کی جانب سے اس ردِعمل پر ایلون مسک نے جواب دیا ہے کہ ہم ڈیٹنگ نہیں کر رہے۔ اس سے قبل امریکا کے صدارتی امیدوار ڈونلڈ ٹرمپ اور ٹیسلا، ایکس اور اسپیس ایکس جیسی کمپنیوں کے مالک کی ڈانس کی ویڈیو وائرل ہوگئی تھی۔ سوشل میڈیا پر وائرل ہونے والی ویڈیو میں بظاہر ٹیسلا کے بانی اور ٹرمپ ’بی گیز‘ کے مشہور گانے‘اسٹے ان آلائیو’پر ساتھ ڈانس کرتے دکھائی دے رہے ہیں۔ اس ویڈیو کو ایلون مسک نے اپنے ایکس اکاؤنٹ پر بھی شیئر کیا جسے 1.2 ملین سے زائد بار دیکھا جاچکا ہے۔ ویڈیو کی حقیقت کیا ہے؟ دراصل یہ ویڈیو اصل نہیں ہے بلکہ آرٹی فیشل انٹیلی جنس (اے آئی) کی مدد سے بنائی گئی ہے۔ یہ ویڈیو سب سے پہلے امریکی سینیٹر مائیک لی نے شیئر کی تھی جسے بعد میں ٹیسلا کے بانی نے بھی اپنے اکاؤنٹ سے شیئر کیا۔ ٹیسلا کے بانی نے مذاق کرتے ہوئے لکھا کہ اب ناقدین کہیں گے کہ یہ آے آئی سے بنائی گئی ویڈیو ہے۔",science-technology
524,ایپل کا آئی فون 16 پرومیکس قسطوں پر دینے کا اعلان,https://urdu.arynews.tv/iphone-16-pro-two-years-easy-installment-plan/,"ایپل نے اپنا نیا آئی فون 16 پرومیکس صارفین کی سہولت کے لیے قسطوں پر دینے کا اعلان کردیا۔ ایپل کی جانب سے نیا آئی فون 16 گزشتہ دنوں فروخت کے لیے پیش کیا گیا ہے تاہم اب کمپنی نے صارفین کے لیے آسان قسطوں کی سہولت بھی متعارف کروادی ہے۔ ایپل کی آفیشل ویب سائٹ کے مطابق جو صارفین آئی فون 16 پرو میکس یکمشت قیمت ادا کرکے خریدنے کی صلاحیت نہیں رکھتے وہ اسے 2 سالوں کی آسان اقساط پر بھی حاصل کر سکتے ہیں۔ دو سالہ منصوبے کے تحت، آئی فون 16 پرو میکس 256جی بی کے لیے ماہانہ قسط  49.95 ڈالر  ہوگی جبکہ آئی فون 16 پرو 512جی بی کے لیے 58.29 ڈالر ہوگی۔ اسی طرح، آئی فون 16 پرو میکس 1ٹی بی کی ماہانہ قسط 66.6 ڈالر ہوگی۔ آئی فون 16 پرو میکس 256جی بی کی قیمت 1199 ڈالر ہے جبکہ 512جی بی اور 1ٹی بی اسٹوریج کی قیمتیں بالترتیب 1399 اور 1599  ڈالر ہیں۔ واضح رہے کہ آئی فون 16 پرو میکس،  آئی فون 16 پرو جتنا ہی طاقتور اور جدید ہے تاہم ان دونوں میں سب سے بڑا فرق ان کے سائز کا ہے۔ آئی فون 16 پرو میکس کا اسکرین سائز 6.9 انچ ہے جبکہ آئی فون 16 پرو کا اسکرین سائز 6.3 انچ اور بیس ماڈل آئی فون 16 کا اسکرین سائز 6.1 انچ ہے۔ اس میں سپر ریٹینا ایکس ڈی آر ڈسپلے کے ساتھ پرو موشن ٹیکنالوجی بھی شامل ہے اور ہمیشہ آن ڈسپلے کی خصوصیت بھی موجود ہے۔آئی فون 16 پرو میکس اے18 پرو چپ سے چلتا ہے، جس میں 6 کور سی پی یو، 6 کور جی پی یو اور 16 کور نیورل انجن شامل ہیں جو ایپل کی انٹیلیجنس کو ایک نئی سطح پر لے جاتے ہیں۔ آئی فون 16 پرو میں گریڈ 5 ٹائٹینیم ڈیزائن ہے جس میں ایک نیا، بہتر مائیکروبلاسٹڈ فنش ہے۔ ٹائٹینیم ان دھاتوں میں سے ایک ہے جن کی طاقت اور وزن کا تناسب سب سے زیادہ ہے جس کی وجہ سے یہ ماڈلز بے حد مضبوط اور حیرت انگیز حد تک ہلکے ہیں۔ نئے 48ایم پی فیوژن کیمرے اور دوسری جنریشن کے کواڈ پکسل سینسر کے ساتھ، آئی فون 16 پرو آپ کو ویڈیو موڈ میں 4کے 120 ایف پی ایس ڈولبی ویژن یا سلو مو میں ویڈیو ریکارڈ کرنے دیتا ہے۔",science-technology
525,دفاعی خلیے خود کینسر کیوں پھیلانے لگتے ہیں؟ سائنس دانوں کی ٹیم نے وجہ تلاش کر لی,https://urdu.arynews.tv/immune-cells-paf-factor-cancer/,"عام طور پر جسم کے دفاعی خلیے (Immune cells) انفیکشن اور کینسر سے بچاتے ہیں، لیکن کچھ خاص حالات میں یہ دفاعی نظام خود کینسر پھیلانے کا سبب بھی بن سکتا ہے۔ سائنس دانوں کی ایک ٹیم نے تحقیق کے بعد انکشاف کیا ہے کہ جسم کے مدافعتی خلیے ایک خاص مالیکیول کی مدد سے کینسر کے فروغ میں اہم کردار ادا کرنے والے خلیے بن سکتے ہیں۔ یونیورسٹی آف روچسٹرمیڈیکل سینٹر کے مائیکروبیالوجی اور امیونولوجی کے پروفیسر مِنسو کِم نے سائنس دانوں کی ایک ٹیم کے ساتھ خلیات کے مابین ٹیومر میں ہونے والے تعاملات کا مطالعہ کیا، اور ان عوامل کو تلاش کیا جو دفاعی خلیے کو مفید سے نقصان دہ بننے پر مجبور کرتے ہیں۔ کینسر کے بارے میں یہ کہا جاتا ہے کہ یہ ’’ایک ایسا زخم ہے جو مندمل نہیں ہوتا‘‘ اس کا مطلب یہ ہے کہ مدافعتی نظام حملہ آور ٹیومر خلیوں کو ختم کرنے سے قاصر ہے۔ تاہم اس نئی دریافت میں اس بات کی تصدیق کی گئی ہے کہ ایک ایسا کلیدی مالیکیول ہے، جو اِن مدافعتی خلیوں کو جو عام طور پر انفیکشن اور کینسر کے خلاف حفاظت کرتے ہیں، دوبارہ پروگرام کر دیتا ہے، اور اس طرح انھیں ’’برے خلیوں‘‘ میں بدل دیتے ہیں جو کینسر کی نشوونما کو فروغ دیتے ہیں۔ اس تحقیق میں انکشاف ہوا کہ پلیٹلیٹ-ایکٹیویٹنگ فیکٹر (PAF) وہ کلیدی مالیکیول ہے جو مدافعتی خلیوں کو کنٹرول کرتا ہے، پی اے ایف نہ صرف کینسر کو فروغ دینے والے خلیوں کو متحرک کرتا ہے، بلکہ یہ مدافعتی نظام کی کینسر کے خلاف لڑنے کی صلاحیت کو بھی دبا دیتا ہے۔ سائنسی جریدے PNAS میں شائع شدہ اس مقالے کے مطابق سائنس دانوں نے یہ بھی پایا کہ متعدد اقسام کے کینسرز ایک ہی پی اے ایف (پلیٹلیٹ کو متحرک کرنے والا مالیکیول) سگنلز پر انحصار کرتے ہیں، پروفیسر کِم نے کہا کہ یہ وہ چیز ہے جو سب سے زیادہ اہم ہو سکتی ہے، کیوں کہ اگر ہمیں کوئی ایسا علاج مل جاتا ہے جو پی اے ایف میں مداخلت کر سکتا ہے، تو پھر یہ ممکنہ طور پر کینسر کی کئی اقسام پر لاگو ہو سکے گا۔",science-technology
526,"’آئی سی سی کو جواب دیدیا، ہم پاکستان نہیں جائیں گے‘",https://urdu.arynews.tv/champions-trophy-2025-bcci-vice-president-rajiv-shukla/,"چیمپئنز ٹرافی 2025 کے معاملے پر بھارتی بورڈ کی ہٹ دھرمی برقرار ہے اور وہ حکومت کی اجازت کے بغیر پاکستان آنے پر رضامند نہیں ہیں۔ بھارتی میڈیا سے گفتگو کرتے ہوئے بی سی سی آئی کے نائب صدر راجیو شکلا کا کہنا ہے کہ چیمپئنز ٹرافی کے لیے پاکستان میں سیکیورٹی خدشات ہیں جس کے باعث ہماری ٹیم دورہ نہیں کرے گی۔ انہوں نے کہا کہ بھارتی بورڈ اپنے مؤقف پر قائم ہے اگر ہمیں حکومت اجازت دے گی تو ہی پاکستان جاسکتے ہیں ورنہ نہیں، اس حوالے سے آئی سی سی کو بھی جواب دے دیا گیا ہے۔ واضح رہے کہ پاکستان کی میزبانی میں ہونے والی چیمپئنز ٹرافی کے لیے بھارتی کرکٹ بورڈ نے سیکیورٹی کا بہانہ بناکر ٹیم بھیجنے سے انکار کردیا ہے جس پر پی سی بی نے سخت موقف اپنایا ہے۔ پی سی بی نے دوٹوک الفاظ میں کہا ہے کہ ایونٹ پاکستان میں ہی ہوگا بھارت آنا چاہتا ہے تو آئے نہیں تو دوسری ٹیم کا نام فائنل کرلیا جائے گا۔ بھارتی میڈیا کا کہنا ہے کہ آئی سی سی نے چیمپئنز ٹرافی 2025کے سلسلے میں پاکستان میں اسکردو، ہنزہ اور مظفر آباد میں ٹرافی کے دورے کو منسوخ کردیا ہے۔ یہ پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ دوسری جانب پی سی بی ذرائع نے یہ دعویٰ مسترد کردیا اور کہا ٹرافی ٹور پر بھارت کا اعتراض ناجائز ہے، ٹور کا شیڈول اور روٹ آئی سی سی کا منظور کردہ ہے۔ واضح رہے کہ آئی سی سی چیمپئنز ٹرافی 19 فروری سے 9 مارچ تک پاکستان میں شیڈول ہے۔ پاکستان اس کا میزبان ہی نہیں بلکہ دفاعی چیمپئن بھی ہے۔ ایونٹ کے لیے پی سی بی کی جانب سے حتمی تیاریاں جاری ہیں اور ماسوائے بھارت تمام ٹیموں نے پاکستان آ کر ایونٹ کھیلنے کی یقین دہانی کرا دی ہے۔",science-technology
527,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",science-technology
528,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",science-technology
529,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",science-technology
530,پاکستان میں آرٹیفیشل انٹیلی جنس چیٹ بوٹس کے ذریعے سائبر حملوں کا خدشہ,https://urdu.arynews.tv/cyber-attacks-through-artificial-intelligence-chatbots-in-pakistan/,"اسلام آباد:آرٹیفیشل انٹیلی جنس چیٹ بوٹس کے ذریعے سائبر حملوں کے خطرے کے پیش نظر ایڈوائزری جاری کردی گئی۔ تفصیلات کے مطابق آرٹیفیشل انٹیلی جنس چیٹ بوٹس کے ذریعے سائبر حملوں کا خدشہ ہے ، جس کے پیش ںظر نیشنل کمپیوٹرایمرجنسی رسپانس ٹیم نے ایڈوائزری جاری کردی۔ جس میں کہا ہے کہ اے آئی چیٹ بوٹس کا پیشہ ورانہ اور ذاتی کاموں میں استعمال بڑھ گیا ہے، چیٹ جی پی ٹی اور دیگر چیٹ بورڈز اہم معلومات اسٹور کرتے ہیں۔ ایڈوائزری میں کہنا تھا کہ اے آئی چیٹ بوٹس کیساتھ بات چیت میں اکثر حساس معلومات شامل ہوتی ہیں، حساس معلومات جیسا کہ کاروباری حکمت عملی یا ذاتی گفتگو لیک ہونے کاخدشہ ہے۔ نیشنل کمپیوٹر ایمرجنسی رسپانس ٹیم نے بتایا کہ سائبرکرمنلزانجینئرنگ کی جدید ترین ترکیبیں استعمال کررہے ہیں،ا سائبر کرمنلز چیٹ بوٹس کی شکل میں فشنگ کی تکنیک بھی استعمال کرتے ہیں، ایسی تکنیک سےصارفین کودھوکے سےخفیہ معلومات افشاں کرنےپر مجبور کیاجاسکتا ہے۔ ایڈوائزری میں مزید کہا گیا کہ اے آئی چیٹ بوٹسکے سائبر خطرات سے بچنے کیلئے مضبوط فریم ورک کی ضرورت ہے، صارفین اے آئی چیٹ بوٹس میں حساس ڈیٹا کااندراج کرنے سے گریز کریں۔ ایڈوائزری میں کہنا تھا کہ صارفین اےآئی چیٹ بوٹس کےاستعمال کےدوران چیٹ سیونگ فیچرزغیر فعال کریں اور حساس معلومات پر مبنی گفتگو ہدف کریں۔",science-technology
531,واٹس ایپ  صارفین کی بڑی مشکل آسان ہوگئی,https://urdu.arynews.tv/learn-how-to-instantly-mark-all-messages-as-read/,"واٹس ایپ جو آج کل باہمی رابطوں کا ایک ذریعہ ہے، اکثر صارفین کو ہمیشہ ان کا نوٹیفکیشن بار بغیر پڑھے ہوئے پیغامات سے بھرا ہوا نظر آتا ہے، اب چاہے وہ نہ ختم ہونے والے گروپ چیٹس ہوں، کام کی اپڈیٹس، یا خاندان کے پیغامات کی بھرمار ، تمام پیغامات کو پڑھنا یا ہر ایک کا جواب دینا ہمیشہ ممکن نہیں ہوتا۔ صارفین کی یہ پریشانی ختم ایک ٹرک تلاش کر لی گئی ، جس سے آپ تمام پیغامات پڑھے بغیر فوراً پڑھے گئے کے طور پر نشان لگا سکتے ہیں، اس سے آپ ہر چیٹ ونڈو کو الگ سے کھولنے اور ایک ایک کرکے ڈیلیٹ کرنے کی پریشانی سے بچ جائیں گے۔ مرحلہ 1: WhatsApp ایپ کھولیں اور مین چیٹ اسکرین پر جائیں۔ یہاں آپ اپنی حالیہ بات چیت دیکھ سکتے ہیں۔ مرحلہ 2: فلٹر بٹن دیکھنے کے لیے نیچے کی طرف سوائپ کریں۔ آپ کو ""All”، ""Unread”، ""Favorites”، اور ""Groups” کے آپشنز نظر آئیں گے۔ مرحلہ 3: ""Unread” بٹن کو دبائے رکھیں، جس سے یہ ایک چھپا ہوا آپشن ظاہر کرے گا۔ مرحلہ 4: اس میں ""Mark as read” کا آپشن منتخب کریں۔ جیسے ہی آپ اسے دبائیں گے، آپ کی تمام نا پڑھے گئے پیغامات کی نوٹیفکیشنز ختم ہو جائیں گی، یا یوں کہہ لیں کہ ایسا شو ہوگا جیسے آپ نے انہیں پڑھ لیا ہے۔ یہ آسان واٹس ایپ ٹرک آپ کو بغیر پڑھے ہوئے پیغامات کے مسلسل بوجھ سے آزاد کرتے ہوئے اپنی گفتگو کو مؤثر طریقے سے منظم کرنے کی اجازت دیتی ہے۔ اس ٹرک سے ان صارفین کو زیادہ فائدہ ہوگا جو متعدد واٹس ایپ گروپس کا حصہ ہیں اور ان کے لیے تمام میسجز کو پڑھنا ممکن نہیں ہوتا۔",science-technology
532,"iOS 18 میں ایسا نیا کیا ہے، جو آئی فونز پر پہلے کبھی نہیں تھا!",https://urdu.arynews.tv/whats-new-in-ios-18-never-seen-before-on-iphones/,"ایپل کمپنی نے iOS 18 سسٹم کے ذریعے ایک ایسا نیا فیچر بھی متعارف کرایا گیا ہے جس کی سہولت پہلے آئی فون صارفین کو نہیں تھی۔ آئی فون بنانے والی ایپل کمپنی نے آپریٹنگ سسٹم آئی او ایس 18 متعارف کرایا ہے جس کے ذریعے اب آئی فون کے صارفین بھی کال ریکارڈنگ سے لطف اندوز ہو سکتے ہیں۔ اس میں نہ صرف آپ کال ریکارڈ کر سکیں گے بلکہ اس کو محفوظ بھی رکھ سکیں گے۔ ڈیجیٹ ان ویب سائٹ کے مطابق آئی او ایس 18 میں ایسے کئی فیچرز متعارف کرائے گئے ہیں جو پہلے صرف اینڈرائیڈ فونز پر ہی دستیاب تھے اور ان میں سے ایک کال ریکارڈنگ فیچر ہے۔ اس سے قبل آئی فون صارفین اپنے موبائل فون پر کال ریکارڈنگ نہیں کر سکتے تھے اور انہیں ایسا کرنے کے لیے تھرڈ پارٹی ایپس کا استعمال کرنا پڑتا تھا۔ تاہم اب آئی او ایس 18 کے متعارف ہونے سے آئی فون صارفین بھی براہ راست اس فیچر سے لطف اندوز ہو سکتے ہیں۔ iOS 18 میں فون کال ریکارڈز کرنے کا طریقہ کار بھی انتہائی آسان ہے اور اس کے لیے آپ کو اپنے فون پر آنے والی کال کو ریکارڈ کے آپشن سے جوڑنا ہوگا جو اسکرین پر آپ کو ریکارڈ بٹن کی صورت نظر آئے گا۔ تاہم یہ کوئی صوابدیدی فیچر نہیں ہے۔ ایک بار ریکارڈنگ شروع ہونے کے بعد دونوں صارفین کو کال کے ریکارڈ ہونے سے متعلق مطلع کیا جائے گا۔ iOS 18 پر چلنے والے آئی فونز پر کال ریکارڈ کرنے کا مرحلہ وار طریقہ: مرحلہ 1: اپنے آئی فون پر کسی کو کال کریں۔ مرحلہ 2: کال منسلک ہونے کے بعد، کال اسکرین کے اوپری بائیں کونے میں ""ریکارڈ” بٹن کو کلک کریں۔ مرحلہ 3: ایک پرامپٹ دونوں فریقوں کو مطلع کرے گا اور ریکارڈ شدہ یہ آواز سنائی دے گی کہ ""یہ کال ریکارڈ کی جائے گی۔” مرحلہ 4: آپ نوٹیفکیشن کو مخفی نہیں رکھ سکتے، اگر آپ ایسا کرتے ہیں تو ریکارڈنگ خود بخود رک جائے گی۔ مرحلہ 5: ریکارڈنگ کو روکنے کے لیے، ""اسٹاپ” بٹن پر کلک کریں۔ مرحلہ 6: مذکورہ کال کی ریکارڈنگ کا ٹرانسکرپٹ نوٹس ایپ میں محفوظ ہو جائے گا۔ آپ کو اس تک رسائی کے لیے پہلے نوٹس ایپ پر جانا ہوگا۔ پھر ""کال ریکارڈنگز” کے فولڈر میں جا کر اپنی مطلوبہ ریکارڈنگ کی نقل حاصل کر سکتی ہیں۔ ٹرانسکرپشن کی خصوصیت صرف مخصوص زبانوں تک محدود ہے جیسے کہ انگریزی (امریکہ، برطانیہ، آسٹریلیا، کینیڈا، بھارت، نیوزی لینڈ، سنگاپور)، ہسپانوی (امریکہ، میکسیکو)، جاپانی، مینڈارن چینی، کینٹونیز، اور پرتگالی (برازیل)۔",science-technology
533,"بھارت میں آئی فون 16 سیریز کی فروخت شروع، قیمت کیا ہے؟",https://urdu.arynews.tv/iphone-16-series-available-apple-stores-india/,"ممبئی: آج سے بھارت میں بھی معروف ٹیکنالوجی کمپنی ایپل نے اپنی نئی آئی فون 16 سیریز کی فروخت کا آغاز کردیا ہے۔ غیر ملکی ذرائع ابلاغ کے مطابق یہ سیریز 9 ستمبر 2024 کو کمپنی کے سالانہ ایونٹ ’اِٹس گلو ٹائم‘ میں مصنوعی ذہانت (اے آئی) کی خصوصیات کے ساتھ متعارف کروائی گئی تھی۔ فروخت کے آغاز سے قبل ہی ممبئی کے بی کے سی (باندرا کرلا کمپلیکس) میں واقع اسٹور پر خریداروں ہجوم اُمڈ آیا تھا اور کئی لوگ اسٹور کے کھلنے کا بے چینی سے انتظار کر رہے تھے جبکہ ملک کے دیگر شہروں میں بھی لوگ آئی فون 16 خریدنے کے لئے کوششوں میں مصروف ہیں۔ بھارتی میڈیا رپورٹس کے مطابق ایک صارف کا کہنا تھا کہ گزشتہ 21 گھنٹوں سے قطار میں کھڑا ہوں۔ میں کل صبح 11 بجے یہاں پہنچا تھا اور آج صبح 8 بجے اسٹور میں داخل ہونے والا پہلا شخص ہوں گا۔ میں اس فون کے لیے بہت پرجوش ہوں اور اس کے لیے ممبئی کا ماحول بھی بالکل نیا ہے۔ بھارت میں آئی فون 16 اور آئی فون 16 پلس کو پانچ رنگوں الٹرامرین، ٹیل، پنک، سفید اور سیاہ میں صارفین کے لئے پیش کیا گیا ہے۔ ان ماڈلز میں 128GB ،256GB، اور 512GB اسٹوریج کے اختیارات موجود ہیں۔ آئی فون 16 کی ابتدائی قیمت 79,900 روپے اور آئی فون 16 پلس کی ابتدائی قیمت 89,900 روپے رکھی گئی ہے۔ آئی فون 16 پرو میکس (256GB) کی قیمت 1,44,900 روپے ہے جبکہ آئی فون 16 پرو (128GB) کی ابتدائی قیمت 1,19,900 روپے ہے۔ خصوصیات کی اگر بات کی جائے تو اس میں کیمرہ کیپچر بٹن دیا گیا ہے جس کی مدد سے صارف ایک کلک میں کیمرہ کو کھول سکتے ہیں اور تصاویر لے سکتے ہیں۔ اس کے علاوہ آئی فون 16 میں 6.1 انچ اور آئی فون 16 پلس میں 6.7 انچ کا ڈسپلے دیا گیا ہے، جس کی برائٹنس 2000 نٹس تک ہے۔",science-technology
534,ویڈیو گیمنگ کے شوقین نوجوانوں کے لیے اہم خبر,https://urdu.arynews.tv/video-gaming-cyber-attacks-kaspersky-report/,"ویڈیو گیمنگ کے شوقین نوجوانوں پر سائبر حملوں کی تعداد میں اضافے کا انکشاف ہوا ہے۔ کیسپرسکی رپورٹ کے مطابق رواں سال کے 6 ماہ میں ویڈیو گیمنگ کے شوقین نوجوانوں پر سائبر حملوں میں 30 فیصد اضافہ ہوا ہے۔ رپورٹ میں بتایا گیا ہے کہ سائبر جرائم پیشہ افراد مقبول گیمز کو لالچ کے طور پر استعمال کرتے ہیں۔ کیسپرسکی رپورٹ میں بچوں کے مشہور ویڈیو گیمز کے باعث ممکنہ خطرات کا تجزیہ کیا گیا جس کے مطابق جولائی 2023 سے جون 2024 تک ایک لاکھ 32 ہزار سے زائد صارفین کو سائبر حملوں کا نشانہ بنایا گیا۔ سیکیورٹی ماہر واسیلی کولسنیکوف کے مطابق ہماری پوری تحقیق کے دوران دیکھا گیا کہ بچوں پر حملے سائبر کرمنلز کی سرگرمیوں کا ایک عام ویکٹر بن رہے ہیں یہی وجہ ہے کہ سائبر سیکیورٹی کے حوالے سے آگاہی اور قابل اعتماد سائبر سیکیورٹی سلوشنز کا استعمال آن لائن ماحول میں بچوں کی حفاظت کو یقینی بنانے کے لیے لازمی ہے۔ انہوں نے کہا کہ ان کی تنقیدی سوچ، ذمہ دار آن لائن رویے، اور خطرات کی مضبوط سمجھ کو فروغ دے کر ہم ڈیجیٹل لوگوں کے لیے ایک محفوظ اور زیادہ مثبت آن لائن تجربہ تشکیل دے سکتے ہیں۔ کیسپرسکی نے والدین کو مشورہ دیا کہ وہ بچوں کے ساتھ ان ممکنہ خطرات کے بارے میں آگاہی فراہم کریں جن کا انہیں آن لائن سامنا ہو سکتا ہے اور ان کی حفاظت کو یقینی بنانے کے لیے سخت ہدایات کو نافذ کریں۔ کیسپرسکی ماہرین نے سائبر سیکیورٹی انڈسٹری کے کلیدی تصورات کے ساتھ کیسپرسکی سائبر سکیورٹی الفابیٹ تیار کیا ہے۔ اس کتاب سے آپ کے بچے نئی ٹیکنالوجیز سے واقف ہوں گے، آن لائن خطرات سے بچنے کا طریقہ جانیں گے اور دھوکے بازوں کی چالوں کو پہچانیں گے۔",science-technology
535,دبئی میں پہلے فضائی ٹیکسی اسٹیشن کی تعمیر کے منصوبے پر کام کا آغاز,https://urdu.arynews.tv/dubai-first-air-taxi-station-construction/,"متحدہ عرب امارات (یو اے ای) میں دبئی مواصلات اور روڈ اتھارٹی کے جاری بیان میں کہا گیا ہے کہ پہلے فضائی ٹیکسی اسٹیشن کی تعمیر کے منصوبے پر کام کا آغاز کردیا گیا ہے۔ غیر ملکی ذرائع ابلاغ کے مطابق فضائی ٹیکسی اسٹیشن کا باقاعدہ افتتاح سال 2026 کی پہلی سہ ماہی میں کردیا جائے گا۔ امارات الیوم کیرپورٹکے مطابق فضائی ٹیکسی سروس سے متعلق کمپنی ’جوبی‘ کا اپنے بیان میں کہنا ہے کہ ’فضائی ٹیکسی سروس سے نئے دور کا آغاز ہو گا جو تحفظ ماحولیات کے حوالے سے بھی بہتر ہو گی‘۔ دبئی ٹرانسپورٹ اینڈ روڈ اتھارٹی کے ڈائریکٹر کے مطابق فضائی ٹیکسی سروس کے حوالے سے مزید اسٹیشنز کی تعمیر کے مقامات کا بھی عنقریب آغاز کردیا جائے گا۔ انہوں نے کہا فضائی ٹیکسی سروس کو بڑے ہوٹلوں، ایئرپورٹس اور سیاحتی مقامات کے روٹس پر استعمال کیا جائے گا، جبکہ دبئی کے مختلف علاقوں میں چار فضائی ٹیکسی اسٹیشنز تعمیر کیے جائیں گے۔ فضائی ٹیکسی کے 6 پنکھے ہوں گے جبکہ چار بیٹریاں اس میں فٹ ہوں گی جو 161 کلو میٹر تک کی مسافت طے کرنے کی صلاحیت رکھتی ہیں۔ فضائی ٹیکسی سروس کے منصوبے سے منسلک کمپنی کی تیار کردہ ائیر ٹیکسی چار سیٹوں والی اور رفتار 320 کلو میٹر فی گھنٹہ تک ہو گی۔ ائیرٹیکسی کا ٹیک آف اور لینڈنگ عمودی ہوگا جس کے لیے روایتی رن ویز کی ضرورت نہیں ہوگی جو عام مقامات پر بھی لینڈ کرسکتی ہیں۔ ائیرٹیکسی کے ذریعے جمیرا بیچ سے ایئرپورٹ تک 10 منٹ میں پہنچ سکتے ہیں جو عام طورپر زمینی ٹیکسی سے 45 منٹ کی مسافت ہے۔",science-technology
536,لبنان میں بموں کی طرح ہاتھوں میں پھٹنے والے ’’پیجر‘‘ حقیقت میں کیا ہیں؟,https://urdu.arynews.tv/what-is-pager/,"نئی نسل پیجر نامی آلے سے شاید کل لبنان میں دھماکوں کے بعد متعارف ہوئی ہو لیکن یہ 90 کی دہائی کا مقبول مواصلاتی آلہ رہا ہے۔ پیجرز دیکھنے میں ایک چھوٹا سا چوکور آلہ ہے جو 90 کی دہائی میں اس وقت مقبول عام تھا جب موبائل فون کا دور نہیں تھا اور اس کا استعمال خاص طور پر ایسے شعبہ جات میں کیا جاتا تھا جہاں فوری اور مستند مواصلات کی ضرورت ہوتی تھی، اسی لیے بالخصوص شعبہ طب سے وابستہ افراد ڈاکٹروں، نرسوں، ماہرین اور سیکیورٹی اداروں میں اس کو پیغام رسانی کے لیے استعمال کیا جاتا تھا۔ موبائل فون آیا تو آہستہ آہستہ پیجر کا استعمال کم ہوتے ہوتے موبائل فون عام ہونے کے ساتھ عوام الناس میں اس کا استعمال تقریباً متروک ہوتا گیا، تاہم اکثر ممالک میں سیکیورٹی اداروں کی جانب سے اس کو اب بھئی استعمال کیا جاتا ہے اور موبائل فون سے زیادہ محفوظ تصور کیا جاتا ہے۔ پیجر ایک چھوٹی، پورٹیبل الیکٹرانک ڈیوائس ہے، جسے بیپر بھی کہا جاتا ہے یعنی کسی بھی واقعے سے متعلق معلومات فراہم کرنا اور بنیادی طور پر پیجر بھی مختصر پیغام یا انتباہ بھیجنے اور وصول کرنے کے لیے بنایا گیا تھا۔ زیادہ تر پیجرز بیس اسٹیشن یا سنٹرل ڈسپیچ سے ریڈیو فریکوئنسی کے ذریعے پیغامات وصول کرتے ہیں، یہ پیغامات نمبرز یا ٹیکس کی شکل میں ہوتے ہیں جو سامنے والے کو کسی بھی صورتحال سے آگاہ کرنے کے لیے بھیجے جاتے ہیں۔ پیجرز رکھنے والے صارف کو موبائل فون کی طرح ایک بیپ یا وائبریشن سے یہ اطلاع ملتی ہے کہ اس کے پاس کوئی پیغام آیا ہے۔ تاہم پیغام رسانی کے لیے ضروری ہے کہ دونوں طرف پیجرز موجود ہوں جو آج کے دور میں بہت کم استعمال ہوتے ہیں، دراصل یہ ٹیکسٹ میسج کی ایک ابتدائی شکل ہے جس میں پیغام وصول کرنے والا اسی پیجر کے ذریعے مختصر جواب دے سکتا ہے۔ واضح رہے کہ گزشتہ روز لبنان میں حزب اللہ کے زیر استعمال پیجرز میں دھماکوں کے نتیجے میں 9 افراد جاں بحق جب کہ چار ہزار کے لگ بھگ افراد زخمی ہوئے تھے جن میں سے بیشتر کی آنکھیں یا دونوں ہاتھ ضائع ہوئے۔ حزب اللہ نے ان دھماکوں کا الزام اسرائیل پر عائد کیا ہے اور کئی ذرائع نے بھی اس الزام کی تصدیق کی ہے۔",science-technology
537,"انسٹا گرام نے والدین کی مشکل آسان کردی، بچوں کے لیے نئی سہولت کا آغاز",https://urdu.arynews.tv/instagram-child-safety-teen-accounts/,"انسٹاگرام نے بچوں کی آن لائن حفاظت کے لیے ""ٹین اکاؤنٹس” ایک نیا فیچر متعارف کروادیا ہے، جس کے تحت 16 سال تک کے بچوں کے لیے کانٹینٹ اور ان سے رابطے کو محدود کیا جاسکے گا۔ غیر ملکی خبر رساں ادارے کیرپورٹ کے مطابقانسٹاگرام ترجمان نے اپنے بیان میں کہا ہے کہ 16 سال تک کے بچوں کے اکاؤنٹس خود بخود ٹین اکاؤنٹس میں تبدیل ہو جائیں گے اور اگر وہ سیٹنگز کو تبدیل کرکے رسٹرکشنز کم کرنا چاہیں تو انہیں اپنے والدین کی اجازت درکار ہوگی۔ اس فیچر میں والدین کو یہ سہولت فراہم کی گئی ہے کہ وہ اپنے بچوں کی آن لائن سرگرمیوں کی نگرانی کرسکیں گے جیسے کہ وہ کس قسم کا مواد دیکھ رہے ہیں اور کن لوگوں سے بات چیت کر رہے ہیں۔ دوسری جانب بچوں کو بھی ایک ایسا فیچر ملے گا جو صرف ان کے لیے بنایا گیا ہے اور جس کے ذریعے وہ اپنی پسند کے موضوعات پر مثبت کانٹینٹ دیکھ سکیں گے۔ اس حوالے سے میٹا کی عالمی حفاظتی سربراہ اینٹیگونی ڈیوس نے کہا ہے کہ ہم اپنی ایپ پر لاکھوں نو عمر بچوں کے آن لائن تعلق کو دوبارہ ترتیب دے رہے ہیں تاکہ والدین بہتر طریقے سے اپنے بچوں کی نگرانی کر سکیں۔ رپورٹ کے مطابق یہ اقدامات ایک ایسے وقت میں متعارف کروائے گئے ہیں جب امریکی کانگریس بچوں کی آن لائن حفاظت کے قوانین پر بحث کر رہی ہے، اگر نئے قوانین منظور ہوجاتے ہیں تو یہ بچوں کی آن لائن حفاظت سے متعلق قوانین میں سب سے بڑی تبدیلی ہوگی۔ انسٹاگرام کے ""ٹین اکاؤنٹس” پر کچھ مخصوص پابندیاں اور حفاظتی اقدامات لاگو کیے گئے ہیں تاکہ بچوں کو آن لائن محفوظ رکھا جا سکے۔ یہ سیٹنگز اور پابندیاں درج ذیل ہیں۔ ٹین اکاؤنٹس کی سیٹنگ ڈیفالٹ طور پر پرائیویٹ ہوگی، یعنی بچے کے اکاؤنٹ پر موجود مواد کو صرف وہی لوگ دیکھ سکیں گے جو ان کے فالوورز ہیں۔ اس کے علاوہ، جو لوگ انہیں فالو نہیں کرتے، وہ ان سے رابطہ بھی نہیں کر سکیں گے۔ سخت میسجنگ سیٹنگز لاگو کی جائیں گی تاکہ بچوں کو صرف وہی لوگ پیغام بھیج سکیں جنہیں وہ خود فالو کرتے ہیں یا جن سے پہلے سے رابطے میں ہیں۔ بچوں کے اکاؤنٹس پر حساس مواد کے کنٹرول کی سخت ترین سیٹنگز لگائی جائیں گی۔ یہ سیٹنگز محدود کریں گی کہ بچے کے سامنے کس قسم کا مواد آئے، جیسے لڑائی جھگڑے یا کاسمیٹک پروسیجرز کی تشہیر کرنے والی پوسٹس یا ریلز۔ صرف وہی لوگ بچے کو ٹیگ یا مینشن کر سکیں گے جنہیں وہ فالو کرتے ہیں۔ انسٹاگرام پر اینٹی بلیئنگ فیچر بھی موجود ہوگا، جو غیر مناسب الفاظ کو کمنٹس اور ڈائریکٹ میسجز سے حذف کر دے گا۔ بچوں کو نوٹیفکیشنز موصول ہوں گے جو انہیں یہ بتائیں گے کہ انہوں نے دن میں ایک گھنٹے کے لیے انسٹاگرام استعمال کر لیا ہے اور اب انہیں ایپ بند کر دینی چاہیے۔ رات 10 بجے سے صبح 7 بجے تک سلیپ موڈ آن ہوگا، جس دوران نوٹیفکیشنز میوٹ ہوں گے اور میسجز پر خودکار جواب دینے کا فیچر فعال ہو جائے گا۔ والدین کو اجازت ہوگی کہ وہ اپنے بچوں کے اکاؤنٹ پر حفاظتی سیٹنگز اور رسٹرکشنز لگا سکیں۔ بچے سیٹنگز میں تبدیلی کر سکیں گے، لیکن والدین کی اجازت سے۔ اس کے لیے پیرنٹس سپروژن سیٹنگز کو فعال کرنا ہوگا۔ والدین اپنے بچوں کے اکاؤنٹس کو کنٹرول کر سکیں گے، جیسے یہ دیکھنا کہ بچوں نے پچھلے سات دنوں میں کن لوگوں کو میسجز کیے ہیں (لیکن میسجز نہیں پڑھ سکیں گے)۔والدین بچوں کے انسٹاگرام استعمال پر ٹائم لمٹ لگا سکیں گے اور اس کے بعد بچے ایپ استعمال نہیں کر سکیں گے۔ والدین یہ بھی دیکھ سکیں گے کہ بچے کن موضوعات پر مواد دیکھ رہے ہیں اور کیا وہ مواد ان کی عمر کے مطابق ہے یا نہیں۔ یہ سیٹنگز نئے اکاؤنٹس پر فوراً لاگو ہوں گی، جبکہ پہلے سے موجود اکاؤنٹس کو انسٹاگرام نوٹیفکیشنز بھیجے گا اور اگلے ہفتے سے یہ سیٹنگز ان پر بھی لاگو ہونا شروع ہو جائیں گی۔",science-technology
538,آج زمین کے قریب سے اسٹیڈیم جتنا بڑا سیارچہ گزرے گا,https://urdu.arynews.tv/stadium-sized-asteroid-approaching-earth/,"امریکی خلائی ادارے ناسا نے ایک اسٹیڈیم کے سائز جتنے بڑے سیارچے کے بارے میں خبردار کیا ہے۔ امریکی خلائی ایجنسی کی جیٹ پروپلشن لیبارٹری کے مطابق 290 میٹر چوڑا خطرناک سیارچہ زمین سے دس لاکھ کلو میٹر قریب سے گزرے گا، چالیس ہزارکلو میٹر فی گھنٹہ کی رفتار سے سفر کرنے والا یہ سیارچہ اپنے موجودہ راستے پر زمین کیلئے کوئی خطرہ نہیں ہے۔ لیکن اصل راستے سے تھوڑا سا ہٹنے پر بڑے نتائج کا سبب بن سکتا ہے جس دن یہ زمین کے قریب ترین مقام سے گزرے گا، آسمان دیکھنے والے اس کے بجائے ایک نایاب جزوی چاند گرہن دیکھ سکیں گے۔ یہ آسمانی منظر پورے یورپ اور افریقا میں دیکھا جا سکے گا، شمالی اور جنوبی امریکا اور ایشیا کے کچھ حصوں میں بھی اس کا دیکھا جانا ممکن ہے۔ خلا کا یہ پتھر جو کبھی چاند کا حصہ تھا، آخری بار 2013 میں زمین کے قریب سے گزرا تھا اور یہ 2035 میں دوبار اس کے قریب سے گزرے گا۔",science-technology
539,واٹس ایپ میموری فُل ہوجانا اب کوئی مسئلہ نہیں رہا,https://urdu.arynews.tv/whatsapp-memory-full-new-feature-1/,"دنیا کے 180 ممالک میں کامیابی سے استعمال کی جانے والی ایپلی کیشن واٹس ایپ کی جانب سے ایک نیا فیچر متعارف کرایا گیا ہے جو صارف کو یہ بتائے گا کہ کون سی چیٹ پر زیادہ میموری خرچ ہورہی ہے۔ بہت سے صارفین واٹس ایپ کی میموری فُل ہونے پر تشویش یا پریشانی میں مبتلا ہوجاتے ہیں، لیکن اب واٹس ایپ نے ان کی یہ مشکل آسان کردی ہے۔ صارفین کی بڑی تعداد واٹس ایپ کی چھپی ہوئی ہیکس سے ناواقف ہوتے ہیں جن کو جاننا ضروری ہوتا ہے، اس کا ایک آسان طریقہ یہ ہے کہ آپ جان سکیں کہ آپ نے کس سے سب سے زیادہ بات چیت کی ہے۔ مندرجہ ذیل سطور میں نئے فیچر کے اس طریقے کو بیان کیا جارہا ہے جس کے ذریعے آپ بآسانی یہ جان سکتے ہیں کہ آپ نے واٹس ایپ پر سب سے زیادہ پیغامات کس کو بھیجے ہیں اور کون سی چیٹ آپ کے فون کی زیادہ میموری استعمال کر رہی ہے۔ 1. اپنے موبائل فون پر واٹس ایپ کھولیں۔2. اوپر دائیں کونے میں موجود تین نقطوں (Menu) پر کلک کریں۔3. ""سیٹنگز” پر جائیں۔4. ""اسٹوریج اینڈ ڈیٹا” کو منتخب کریں۔5. پھر ""مینج اسٹوریج” پر کلک کریں۔یہاں آپ دیکھ سکیں گے کہ کس سے آپ نے سب سے زیادہ پیغامات کا تبادلہ کیا ہے اور کون سی چیٹ آپ کے فون کی زیادہ جگہ استعمال کر رہی ہے۔ واٹس ایپ کو ابتدائی طور پر ایک ایس ایم ایس متبادل کے طور پر متعارف کرایا گیا تھا تاکہ صارفین سم کارڈ کے بغیر بھی پیغامات بھیج سکیں۔ وقت کے ساتھ ساتھ یہ ایپلی کیشن میڈیا پیغامات، ٹیکسٹ، تصاویر، ویڈیوز، دستاویزات، اور وائس کالز کا ایک طاقتور پلیٹ فارم کے ساتھ سب کی ضرورت بن گئی۔",science-technology
540,پاکستان میں رواں سال کا دوسرا چاند گرہن کب ہوگا؟,https://urdu.arynews.tv/partial-lunar-eclipse-on-september-18-in-pakistan/,"محکمہ موسمیات کا کہنا ہے کہ پاکستان میں 18 ستمبر کو جزوی چاند گرہن ہوگا۔ اے آر وائی نیوز کے مطابق محکمہ موسمیات کا بتانا ہے کہ پاکستان میں جزوی چاند گرہن 18 ستمبر بروز بدھ کو کچھ دیر ہی دیکھا جاسکے گا۔ چاند گرہن صبح 5 بجکر 41 منٹ پر شروع ہوگا اور صبح 7 بجکر 44 منٹ پر عروج پر ہوگا۔ محکمہ موسمیات کا کہنا ہے کہ جزوی چاند گرہن صبح 8 بجکر 16 منٹ پر اختتام پذیر ہوگا جبکہ یورپ، ایشیا، افریقا اور جنوبی امریکا میں مکمل چاند گرہن دیکھا جاسکے گا۔ مکمل چاند گرہن اگلے سال مارچ میں ہوگا۔ دلچسپ بات یہ ہے کہ 25 مارچ کو چاند گرہن کے چند دن بعد 8 اپریل کو مکمل سورج گرہن بھی ہوگا۔ مکمل سورج گرہن کا نظارہ بھی امریکا اور کینیڈا میں ہوگا جبکہ پاکستان میں اسے دیکھنا ممکن نہیں ہوگا۔ چاند گرہن اس وقت ہوتا ہے جب زمین چاند اور سورج کے درمیان آ جاتی ہے، جس سے چاند پر سورج کی روشنی نہیں پڑتی اور چاند نظر نہیں آتا۔ چاند گرہن کبھی جزوی ہوتا ہے اور کبھی پورا۔ یہ اس کی گردش پر منحصر ہے۔ ناسا کے مطابق چاند گرہن کے دوران چاند زمین کے سائے میں آ جاتا ہے لیکن اس کے باوجود کچھ روشنی چاند پر پہنچتی رہتی ہے۔ چاند گرہن کے دوران سورج کی روشنی زمین کی فضا سے گزر کر چاند پر پڑتی ہے اس ہی وجہ سے گرہن کے دوران چاند سرخ نظر آتا ہے جسے ’خونی چاند‘ بھی کہا جاتا ہے۔ ناسا کے مطابق مکمل چاند گرہن کبھی کبھار ہی ہوتا ہے لیکن جزوی گرہن سال میں دو مرتبہ ہوتا ہے۔",science-technology
541,"’آئی سی سی کو جواب دیدیا، ہم پاکستان نہیں جائیں گے‘",https://urdu.arynews.tv/champions-trophy-2025-bcci-vice-president-rajiv-shukla/,"چیمپئنز ٹرافی 2025 کے معاملے پر بھارتی بورڈ کی ہٹ دھرمی برقرار ہے اور وہ حکومت کی اجازت کے بغیر پاکستان آنے پر رضامند نہیں ہیں۔ بھارتی میڈیا سے گفتگو کرتے ہوئے بی سی سی آئی کے نائب صدر راجیو شکلا کا کہنا ہے کہ چیمپئنز ٹرافی کے لیے پاکستان میں سیکیورٹی خدشات ہیں جس کے باعث ہماری ٹیم دورہ نہیں کرے گی۔ انہوں نے کہا کہ بھارتی بورڈ اپنے مؤقف پر قائم ہے اگر ہمیں حکومت اجازت دے گی تو ہی پاکستان جاسکتے ہیں ورنہ نہیں، اس حوالے سے آئی سی سی کو بھی جواب دے دیا گیا ہے۔ واضح رہے کہ پاکستان کی میزبانی میں ہونے والی چیمپئنز ٹرافی کے لیے بھارتی کرکٹ بورڈ نے سیکیورٹی کا بہانہ بناکر ٹیم بھیجنے سے انکار کردیا ہے جس پر پی سی بی نے سخت موقف اپنایا ہے۔ پی سی بی نے دوٹوک الفاظ میں کہا ہے کہ ایونٹ پاکستان میں ہی ہوگا بھارت آنا چاہتا ہے تو آئے نہیں تو دوسری ٹیم کا نام فائنل کرلیا جائے گا۔ بھارتی میڈیا کا کہنا ہے کہ آئی سی سی نے چیمپئنز ٹرافی 2025کے سلسلے میں پاکستان میں اسکردو، ہنزہ اور مظفر آباد میں ٹرافی کے دورے کو منسوخ کردیا ہے۔ یہ پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ دوسری جانب پی سی بی ذرائع نے یہ دعویٰ مسترد کردیا اور کہا ٹرافی ٹور پر بھارت کا اعتراض ناجائز ہے، ٹور کا شیڈول اور روٹ آئی سی سی کا منظور کردہ ہے۔ واضح رہے کہ آئی سی سی چیمپئنز ٹرافی 19 فروری سے 9 مارچ تک پاکستان میں شیڈول ہے۔ پاکستان اس کا میزبان ہی نہیں بلکہ دفاعی چیمپئن بھی ہے۔ ایونٹ کے لیے پی سی بی کی جانب سے حتمی تیاریاں جاری ہیں اور ماسوائے بھارت تمام ٹیموں نے پاکستان آ کر ایونٹ کھیلنے کی یقین دہانی کرا دی ہے۔",science-technology
542,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",science-technology
543,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",science-technology
544,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",science-technology
545,پاکستان میں آرٹیفیشل انٹیلی جنس چیٹ بوٹس کے ذریعے سائبر حملوں کا خدشہ,https://urdu.arynews.tv/cyber-attacks-through-artificial-intelligence-chatbots-in-pakistan/,"اسلام آباد:آرٹیفیشل انٹیلی جنس چیٹ بوٹس کے ذریعے سائبر حملوں کے خطرے کے پیش نظر ایڈوائزری جاری کردی گئی۔ تفصیلات کے مطابق آرٹیفیشل انٹیلی جنس چیٹ بوٹس کے ذریعے سائبر حملوں کا خدشہ ہے ، جس کے پیش ںظر نیشنل کمپیوٹرایمرجنسی رسپانس ٹیم نے ایڈوائزری جاری کردی۔ جس میں کہا ہے کہ اے آئی چیٹ بوٹس کا پیشہ ورانہ اور ذاتی کاموں میں استعمال بڑھ گیا ہے، چیٹ جی پی ٹی اور دیگر چیٹ بورڈز اہم معلومات اسٹور کرتے ہیں۔ ایڈوائزری میں کہنا تھا کہ اے آئی چیٹ بوٹس کیساتھ بات چیت میں اکثر حساس معلومات شامل ہوتی ہیں، حساس معلومات جیسا کہ کاروباری حکمت عملی یا ذاتی گفتگو لیک ہونے کاخدشہ ہے۔ نیشنل کمپیوٹر ایمرجنسی رسپانس ٹیم نے بتایا کہ سائبرکرمنلزانجینئرنگ کی جدید ترین ترکیبیں استعمال کررہے ہیں،ا سائبر کرمنلز چیٹ بوٹس کی شکل میں فشنگ کی تکنیک بھی استعمال کرتے ہیں، ایسی تکنیک سےصارفین کودھوکے سےخفیہ معلومات افشاں کرنےپر مجبور کیاجاسکتا ہے۔ ایڈوائزری میں مزید کہا گیا کہ اے آئی چیٹ بوٹسکے سائبر خطرات سے بچنے کیلئے مضبوط فریم ورک کی ضرورت ہے، صارفین اے آئی چیٹ بوٹس میں حساس ڈیٹا کااندراج کرنے سے گریز کریں۔ ایڈوائزری میں کہنا تھا کہ صارفین اےآئی چیٹ بوٹس کےاستعمال کےدوران چیٹ سیونگ فیچرزغیر فعال کریں اور حساس معلومات پر مبنی گفتگو ہدف کریں۔",science-technology
546,ہوٹل کے کمرے میں رہائش کے دوران خفیہ کیمرے کا پتا کیسے چلائیں؟,https://urdu.arynews.tv/how-to-detect-hidden-camera-hotel-room/,"ٹیکنالوجی جتنی ایڈوانس ہوتی جا رہی ہے، بیمار ذہنوں والے افراد اس کے بھی غلط استعمال کی راہیں نکال رہے ہیں، ایسا ہی ایک غلط استعمال جدید خفیہ کیمروں کا ہو رہا ہے، جس کا نشانہ خاندان اور خواتین بنتی ہیں۔ خفیہ کیمروں کو خواتین پر ہونے والے مختلف قسم کے حملوں کے سلسلے کا ایک اور ہتھیار بنا لیا گیا ہے، جس سے ان کی پرائیویسی اور حفاظت کو شدید نقصان پہنچایا جاتا ہے۔ یہ خفیہ کیمرے ہوٹل کے کمروں، شاپنگ مالز اور دیگر عوامی مقامات پر اس مقصد سے لگا دیے جاتے ہیں تاکہ ان کے ذریعے خواتین کی پرائیویسی میں مداخلت کی جا سکے۔ پڑوسی ملک بھارت میں نیشنل کرائم ریکارڈ بیورو کے مطابق خفیہ کیمروں کے ذریعے لوگوں کی ویڈیوز بنائے جانے کے واقعات میں گزشتہ سال کے مقابلے میں 23 فی صد اضافہ ہو گیا ہے۔ اس طرح کے خطرات سے بچنے کے لیے آپ کو اپنے ارد گرد کے ماحول کا مشاہدہ کرنا اور ان کیمروں کا پتا لگانے کے لیے کچھ احتیاطی تدابیر اختیار کرنی چاہئیں۔ معائنہ: ہوٹل کے کمرے میں داخل ہوتے ہی کمرے کا معائنہ کریں، ہر کونے کو بغور چیک کریں، غیر معمولی اشیا، جیسے کہ گھڑیاں، دھوئیں کا پتہ لگانے والے آلات، یا یو ایس بی چارجرز پر خفیہ کیمرے نصب ہو سکتے ہیں۔ موبائل فون کیمرا: کمرے میں اندھیرا کر کے اپنے موبائل فون کا کیمرہ آن کریں، اور پورے کمرے کو اسکین کر لیں۔ اگر کیمرا کسی انفراریڈ لائٹ کو پکڑتا ہے تو اس بات کا امکان ہے کہ وہاں خفیہ کیمرہ موجود ہو سکتا ہے۔ ٹارچ: کمرے میں مکمل اندھیرا کر کے ٹارچ کی روشنی میں اردگرد کا جائزہ لیں، اگر آپ کو نیلی یا جامنی رنگ کی روشنی نظر آئے تو یہ ممکنہ طور پر ایک خفیہ کیمرہ ہو سکتا ہے۔ آئینہ: آئینے پر اپنی انگلی رکھ کر دیکھیں، اگر انگلی اور عکس کے درمیان کوئی جگہ نہ ہو، تو یہ ایک دو طرفہ آئینہ ہو سکتا ہے، جس کے پیچھے کیمرا چھپا ہو سکتا ہے۔ ایپلیکیشنز: گوگل پلے اسٹور اور ایپل اسٹور پر دستیاب خفیہ کیمرا ڈیٹیکٹر ایپس کا استعمال بھی کیا جا سکتا ہے، جو خفیہ کیمروں سے خارج ہونے والی روشنی کو پکڑنے میں مدد فراہم کرتی ہیں۔ وائی فائی اسکیننگ: بہت سے خفیہ کیمرے وائی فائی نیٹ ورک کے ذریعے مواد منتقل کرتے ہیں، نیٹ ورک اسکینر ایپس کا استعمال کر کے مشکوک نیٹ ورک کو تلاش کیا جا سکتا ہے۔ خفیہ کیمروں کی نشان دہی ہونے کے بعد فوری طور پر ہوٹل انتظامیہ یا پولیس کو مطلع کریں تاکہ قانونی کارروائی کی جا سکے۔",science-technology
547,ایران نے اپنا ریسرچ سیٹیلائٹ خلاء میں روانہ کردیا,https://urdu.arynews.tv/iran-launched-its-research-satellite-into-space/,"ایران نے اپنا ریسرچ سیٹیلائٹ خلاء میں روانہ کردیا ہے، جس کے بعد سیٹیلائٹ سے سگنلز بھی ملنا شروع ہوگئے ہیں۔ بین الاقوامی خبر رساں ادارے کی رپورٹ کے مطابق سیٹیلائٹ خلاء میں بھیجنے کا مقصد بلندی پر ہارڈویئر اور سافٹ ویئر سسٹم کی ٹیسٹنگ کرنا ہے، ایرانی ساختہ راکٹ کے ذریعے 60 کلو گرام وزنی چمران ون سیٹیلاٹ خلاء میں بھیجا گیا ہے۔ مقامی میڈیا کے مطابق ایران نے رواں برس جنوری میں بھی 3 سیٹیلائٹ خلاء بھیجے تھے۔ واضح رہے کہ امریکا، ایران کی سیٹیلائٹ لانچنگ کو اقوام متحدہ سلامتی کونسل قرارداد کی خلاف ورزی قرار دے چکا ہے۔ امریکا کی جانب سے خدشات کا اظہار کیا گیا ہے کہ سیٹیلائٹ پروگرام سے ایران بیسلٹک میزائل ٹیکنالوجی کو بہتر کررہا ہے۔ دوسری جانب ایران کے جوہری پروگرام سے امریکا اور یورپ پہلے ہی خائف ہے اور اب یورپی یونین نے خدشہ ظاہر کیا ہے کہ تہران چار ایٹم بم بنا سکتا ہے۔ بین الاقوامی ایٹمی توانائی ایجنسی کے بورڈ آف گورنرز کے اجلاس میں یورپی یونین نے ایرانی جوہری پروگرام کی توسیع پر اپنی گہری تشویش کا اظہار کرتے ہوئے خدشہ ظاہر کیا ہے کہ تہران چار ایٹم بم بنا سکتا ہے۔ تین یورپی ممالک فرانس، جرمنی اور برطانیہ نے ایک مشترکہ بیان میں ایرانی جوہری پروگرام کی سرگرمیوں میں مسلسل توسیع پر اپنی تشویش کا اظہار کیا اور کہا ہے کہ تہران جوہری معاہدے کے تحت اپنی ذمہ داریوں سے نمایاں طور پر ہٹ گیا ہے۔ یورپی یونین نے نشاندہی کی کہ ایران کی طرف سے ہزاروں جدید سینٹری فیوجز کی تنصیب اور بڑی مقدار میں انتہائی افزودہ یورینیم کا ذخیرے نے کئی خدشات کو جنم دیا ہے۔ یورپی ٹرائیکا نے واضح کیا کہ ایران کی یورینیم کی افزودگی کی سطح جوہری معاہدے کے وعدوں سے بہت زیادہ ہے۔ یہاں تک کہ اگر ایران نے جوہری ہتھیار کے حصول کے ساتھ آگے بڑھنے کا فیصلہ کیا تو اس کے پاس”چار ایٹمی بم بنانے کے لیے درکار مواد موجود ہوگا“۔",science-technology
548,زمین کو ایک اور چاند ملنا ممکن ہے؟,https://urdu.arynews.tv/is-it-possible-earth-to-get-another-moon/,"فلکیاتی ماہرین نے زمین کو نیا چاند ملنے کی پیشگوئی کی ہے جبکہ یہ بھی بتایا کہ یہ خلا میں آوارہ گردی کرنے والی چھوٹی سی چٹان ہے۔ جس چیز کو نئے چاند سے تشبیح دی گئی ہے وہ دراصل زمین کے گرد بھٹکتے ہوئے مختلف اجسام میں سے ہے، یہ دراصل خلا میں آوارہ گردی کرنے والی چھوٹی سی چٹان ہے جو زمین کی کششِ ثقل سے کِھنچ کر اِس کی طرف آجائے گی تاہم یہ مدار میں پوری گردش نہیں کرپائے گی۔ چٹان جسے ماہرین کی جانب نئے چاند سے مماثل قرار دیا گیا اس کے لیے زمین کی کشش سے بچنا بہت مشکل ہوگا، اس لیے یہ چٹان زمین کی مدار میں آجائے گا۔ خلا میں موجود یہ چٹانیں زمین کے نزدیکی راستوں پر دریافت ہوتی رہتی ہیں، ماہرین نے اس خلائی چٹان کو ’’ ASTEROID 2024 PT5‘‘ کا نام دیا ہے جو کہ 7 اگست 2024 کو دریافت ہوئی ہے۔ یہ خلائی چٹان جس کا قطر 33 فٹ ہے 29 ستمبر سے 25 نومبر تک زمین کے مدار میں گھومتی نظر آئے گی، تاہم یہ مدار میں مکمل گردش کرنے کی اہل نہیں ہوگی، زمین کی کشش سے آزاد ہوکر یہ خلائی چٹان 25 نومبر کو دوبارہ سورج کے گرد گردش کرنے لگے گا۔ ایک تحقیقی مقالہ امریکن ایسٹرونومیکل سوسائٹی ک تحت شائع ہوا جس میں محققین نے لکھا ہے کہ زمین کے نزدیک پائے جانے والے بہت سے اجسام (NEOS) عام طور پر گھوڑے کی نال جیسا راستہ اختیار کرتے ہیں۔ یہ چٹان کبھی کبھی زمین کے بہت قریب آتے ہیں جس کے باعث یہ زمین کی کشش سے کئی دن یا کئی ماہ تک بندھ جاتے ہیں۔ پھر رفتہ رفتہ زمین کی گرفت ان پر کمزور پڑتی جاتی ہے تو وہ اس مدار سے نکل جاتے ہیں۔",science-technology
549,واٹس ایپ کا یہ فیچر آپ کو خود اپنے بارے میں بہت بڑی معلومات فراہم کرسکتا ہے,https://urdu.arynews.tv/whatsapp-check-who-you-send-most-messages/,"دنیا بھر میں مقبول واٹس ایپ کا ایک فیچر ایسا بھی ہے جو آپ کو خود اپنے بارے میں وہ معلومات فراہم کرسکتا ہے جو بہت سے لوگ نہیں جانتے۔ واٹس ایپ ایس ایم ایس کے متبادل کے طور پر شروع ہوا تھا کیوں کہ موبائل فون میں سم کارڈ کے بغیر پیغام بھیجنے کی سہولت موجود نہیں تھی، واٹس ایپ کے آغاز نے صارفین کو بنا سم کے متعدد میڈیا پیغامات، ٹیکسٹ، تصاویر، ویڈیوز، دستاویزات، اور وائس کالز بھیجنے اور وصول کرنے کے قابل بنایا۔ زیادہ تر صارفین واٹس ایپ کے آسان ہیکس نہیں جانتے، اس ایپ کے پسندیدہ ہیک میں سے ایک یہ جاننا ہے کہ آپ نے سب سے زیادہ پیغامات کس کو بھیجے ہیں اور کون سی چیٹ آپ کے فون کی زیادہ میموری استعمال کر رہی ہے۔ آپ نے کسے سب سے زیادہ پیغام بھیجے ہیں اسے چیک کرنے کے لیے آسان ہیک ہے کہ اپنے موبائل فون پر واٹس ایپ کھولیں۔ اسکرین کے اوپری دائیں کونے میں ظاہر ہونے والے تین نقطوں پر کلک کریں، اس کے بعد سیٹنگز پر کلک کریں، پھر اسٹوریج اینڈ ڈیٹا پر کلک کریں اور پھر مینج اسٹوریج پر کلک کریں۔ اب آپ ان ناموں کو دیکھیں گے جن سے آپ نے سب سے زیادہ بات چیت کی ہے یا جسے اپنے واٹس ایپ کے ذریعے سب سے زیادہ پیغام بھیجا ہے۔ خیال رہے کہ واٹس ایپ اپنے پیغامات اینڈ ٹو اینڈ انکرپشن کو یقینی بناتا ہے اور یہی وجہ ہے کہ لاکھوں لوگ اسے روزانہ کی بنیاد پر پیغام رسانی کے لیے استعمال کرتے ہیں۔ اس ایپ کو 180 سے زیادہ ممالک میں 2 ارب سے زائد لوگ کسی بھی وقت اور کہیں بھی دوستوں اور فیملی کے ساتھ رابطے میں رہنے کے لیے استعمال کرتے ہیں۔ واٹس ایپ مفت سروس ہے جو نیٹ کی دستیابی کے بعد باآسانی چلایا جاسکتا ہے، واٹس ایپ  آسان، محفوظ، قابل اعتماد پیغام رسانی اور کالنگ کی سہولت پیشکش کرتا ہے۔",science-technology
550,اب آپ اپنی پسندیدہ شخصیت کی آواز کے ساتھ چیٹ کرسکیں گے!!!,https://urdu.arynews.tv/whatsapp-meta-ai-voice-feature/,"دنیا بھر میں مقبول میسجنگ ایپلی کیشن واٹس ایپ کی جانب سے میٹا اے آئی وائس فیچر جلد متعارف کرایا جائے گا جس کے تحت صارفین اپنی پسندیدہ شخصیات کی آوازوں کے ساتھ چیٹ کرسکیں گے۔ غیرملکی خبر رساں ادارے کیرپورٹ کے مطابقواٹس ایپ میٹا اے آئی وائس موڈ پر کام کر رہا ہے، جہاں صارفین اپنی بات چیت میں برطانوی اور امریکی لہجوں سمیت متعدد خاص آوازوں میں سے انتخاب کریں گے۔ واٹس ایپ میٹا اے آئی وائس اپ ڈیٹ میں چار معروف عوامی شخصیات کی آوازیں شامل کی جائیں گی، تاہم ابھی ان شخصیات کے نام ظاہر نہیں کیے گئے ہیں۔ واٹس ایپ کی اپ ڈیٹس پر نظر رکھنے والی ویب سائٹ ویبیٹا انفو کے مطابق یہ فیچر واٹس ایپ اینڈرائیڈ کے تازہ ترین بیٹا ورژن 2.24.19.32 پر کام کر رہا ہے۔ رپورٹ میں انکشاف کیا گیا ہے کہ اس فیچر میں تین مختلف برطانوی آوازیں اور دو امریکی آوازیں شامل ہوں گی، جن کی پچز اور ٹونز مختلف ہوں گی تاکہ صارفین اپنی پسند کے مطابق انتخاب کر سکیں۔ مثال کے طور پر جو صارفین برطانوی لہجے کو پسند کرتے ہیں، وہ ان ہی آوازوں میں سے ایک کا انتخاب کرسکتے ہیں، جبکہ امریکی لہجہ پسند کرنے والے صارفین کے پاس دو آپشن ہوں گے۔ آوازوں کی ایک وسیع رینج پیش میں سے صارفین اپنی ترجیحات کے مطابق سب سے زیادہ موزوں آواز کا انتخاب کر سکتے ہیں، چاہے وہ متعلقہ لہجے کے ساتھ آواز ہو، کوئی ایسا لہجہ جو انہیں تحریک دیتا ہو، یا ایسی آواز جو انہیں ایک قابل ذکر شخصیت کی یاد دلاتی ہو۔ فی الحال یہ فیچر تیاری کے مراحل میں ہے، اس لیے اس بات کا امکان بہت کم ہے کہ فیچر کے پہلے ورژن میں برطانوی اور امریکی لہجوں کے علاوہ کوئی تیسری زبان بھی شامل ہو۔",science-technology
551,’پاکستان 2026 میں اپنا ایسٹروناٹ خلا میں بھیجنے میں کامیاب ہوگا‘,https://urdu.arynews.tv/pakistan-astronaut-space-ahsan-iqbal/,"اسلام آباد: وفاقی وزیر احسن اقبال کا کہنا ہے کہ امید کرتا ہوں کہ پاکستان 2026 تک اپنا ایسٹروناٹ خلا میں بھیجنے میں کامیاب ہوجائے گا۔ اے آر وائی نیوز کے مطابق وفاقی وزیر برائے منصوبہ بندی احسن اقبال نے تقریب سے خطاب کرتے ہوئے کہا کہ پاکستان 2026 تک پاکستان اپنا ایسٹروناٹ خلا میں بھیجنے میں کامیاب ہوگا اور امید کرتا ہوں کہ سپارکو اس چیلنج کو قبول کرتے ہوئے پاکستان کو لیڈنگ ملک بنائے گا۔ انہوں نے کہا کہ آنے والے دور میں جدید ٹیکنالوجی کے بغیر ترقی ممکن نہیں، جو ملک جدید ٹیکنالوجی میں پیچھے رہے وہ ڈیولپمنٹ میں پیچھے رہ جائیں گے۔ احسن اقبال نے کہا کہ پاکستان نے سب سے پہلے 1960 کے بعد اسپیس پروگرام شروع کیا خیال تھا کہ پاکستان اس سیکٹر میں ایشیا کا لیڈنگ ملک ہوگا لیکن بدقسمتی سے اسپیس ٹیکنالوجی میں ہم اپنی برتری قائم نہ رکھ سکے۔ وفاقی وزیر نے کہا کہ دیکھتے دیکھتے جو ممالک ہم سے پیچھے تھے وہ آگے نکل گئے، ہم نے جن شعبوں میں پالیسی کو جاری رکھا وہاں کامیاب ہوئے، ہمسایہ ملک کو فوری جواب دے کر پاکستان کو ایٹمی طاقت بنایا۔ انہوں نے مزید کہا کہ نیوکلیئر ٹیکنالوجی میں نیشنل کمٹمنٹ میں تبدیلی نہ آئی تو ناممکن کو ممکن کردکھایا۔",science-technology
552,"یوٹیوب کا  نیا فیچر،  والدین کی بڑی پریشانی ختم ہوگئی",https://urdu.arynews.tv/parents-can-now-link-their-youtube-accounts-with-their-kids/,"یوٹیوب نے ایک نیا پرائیویسی فیچر متعارف کروادیا ، جس سے والدین کی بڑی پریشانی ختم ہوگئی۔ اکثر والدین پریشان ہوتے ہیں کہ بچے یوٹیوب پر کس طرح کا مواد دیکھتے ہیں لیکن اچھی خبر یہ ہے کہ گوگل کے سوشل میڈیا پلیٹ یوٹیوب کا ایک نیا پرائیویسی فیچر متعارف کرایا گیا ہے کہ جس سے والدین اور بچے اپنے اکاؤنٹس کو لنک کر کے معلومات اور نوٹی فیکیشنز شیئر کر سکتے ہیں۔ مقبول ویڈیو شیئرنگ پلیٹ فارم کے مطابق یہ نیا فیچر والدین کو اپنے بچوں کی یوٹیوب سرگرمی کے بارے میں آگاہ رکھنے اور ذمہ دارانہ مواد تخلیق کرنے کے حوالے سے رہنمائی فراہم کرنے کے لیے ڈیزائن کیا گیا ہے۔ اب والدین یہ ٹریک کرسکیں گے کہ ان کے بچے ویڈیو شیئرنگ پلیٹ فارم پر کیا دیکھ رہے ہیں۔ یوٹیوب نے ایک بلاگ پوسٹ میں کہا کہ ""اس ہفتے سے دنیا بھر میں خاندانوں کے لیے یہ تجربہ شروع کیا جا رہا ہے، جو پہلے سے موجود سپروائزڈ تجربے پر مبنی ہے، جو 10 سے 12 سال کی عمر کے بچوں کے لیے ہے۔” جلد ہی والدین اور ان کے بچے یوٹیوب اکاؤنٹس کو نئے فیملی سینٹر ہب میں لنک کر سکیں گے۔ سوشل میڈیا پلیٹ فارم کا کہنا ہے کہ یوٹیوب کڈز کے لیے سپروائزڈ تجربات ہر مہینے 10 کروڑ سے زیادہ فعال لاگ ان اور لاگ آؤٹ ویوورز تک پہنچتے ہیں، جس مین بچوں کی نشوونما، ڈیجیٹل لرننگ اور بچوں کے میڈیا کے ماہرین کی رہنمائی میں ہوتی ہے، جو تعلیمی، غیر منافع بخش اور کلینیکل پس منظر سے تعلق رکھتے ہیں۔ یونیورسٹی آف وسکونسن میڈیسن کے اسسٹنٹ پروفیسر آف پیڈیا نے بتایا کہ ماہرین کے ساتھ شراکت میں یوٹیوب نے یہ نیا فیچر تیار کیا ہے، جو نوجوانوں کی خودمختاری کا احترام کرتا ہے، والدین اور نوجوانوں دونوں کو باہمی کنٹرول فراہم کرتا ہے اور انہیں باخبر اور ذمہ دار ڈیجیٹل شہری بننے کے لیے نئے وسائل فراہم کرتا ہے۔",science-technology
553,دنیا کا پہلا ٹرائی فولڈ اسمارٹ فون لانچ کردیا گیا,https://urdu.arynews.tv/huawei-mate-xt-launched-world-first-tri-fold-smartphone/,"چائنیز کمپنی ہواوے نے جدت کی جانب ایک اور قدم بڑھاتے ہوئے دنیا کا پہلا ٹرائی فولڈ اسمارٹ فون صارفین کو فروخت کے لیے پیش کردیا ہے۔ منگل 10 ستمبر کو ہواوے نے میٹ ایکس ٹی الٹیمیٹ ڈیزائن نامی موبائل فون لانچ کیا ہے جو کہ پہلا ٹرائی فولڈ اسمارٹ فون ہے، جس کا سائز ایک ٹیبلٹ جتنا ہے اور اسے فولڈ کیا جائے تو یہ ایک عام موبائل فون جتنا ہوجاتا ہے۔ موبائل فون کی اسکرین 10.2 انچ سائز کی حامل ہے اور یہ اسمارٹ فون میں اب تک کی سب سے ڑی فولڈ ایبل اسکرین بھی ہے، صارفین اس فون کو 6.4 انچ اور 7.9 انچ کے اسکرین کے ساتھ بھی استعمال کرسکتے ہیں۔ کمپنی نے اس میں OLED پینل استعمال کیا ہے جبکہ اس کی ہائی فریکوئنسی 1440Hz ہے، موبائل کے سنگل اسکرین کی لمبائی 156.7 ملی میٹر، چوڑائی 73.5 ملی میٹر اور موٹائی 12.8 ملی میٹر ہے۔ اسی طرح ڈبل اسکرین کی لمبائی 156.7 ملی میٹر، چوڑائی 143 ملی میٹر اور موٹائی 7.45 ملی میٹر ہے، ٹرپل اسکرین کی جائے تو اس کی لمبائی بھی یکساں ہے جبکہ چوڑائی 219 ملی میٹر اور موٹائی 3.6 ملی میٹر ہے۔ ٹرپل فولدنگ موبائل فون ڈیوائس کا وزن صرف 238 گرام ہے، جو اب بھی ہلکا اور آسانی سے کہیں بھی ساتھ لے جانے کے قابل ہے، موبائل میں مجموعی طور پر 5,600mAh صلاحیت کی حامل بیٹری لگی ہے۔ یہ فون بیک ورڈ چارجنگ کو بھی سپورٹ کرتا ہے جبکہ دوسری طرف، ٹرائی فولڈ فون میں 50W وائرلیس چارجنگ سپورٹ موجود ہے، اس کا کیمرہ سسٹم 12 میگا پکسلز پر مشتمل ہے۔ ہواوے میٹ ایکس ٹی الٹیمیٹ ڈیزائن کی قیمت 2,820 ڈالرز سے لے کر 3,390 ڈالز تک ہے جو کہ اس کے موبائل ریم اور جی بی پر منحصر ہے، ٹرائی فولڈ موبائل کو سرخ اور سیاہ رنگوں میں اصلی لیدر فنشنگ کے ساتھ ڈیزائن کیا گیا ہے۔",science-technology
554,نئی ایپل واچ الٹرا 2 میں کئی منفرد خوبیاں؛ قیمت کیا ہے؟,https://urdu.arynews.tv/apple-watch-ultra-2-price-unique-features/,"ایپل واچ سیریز 10 کے ساتھ ایپل نے اپنی نئی پریمیم واچ الٹرا 2 کو بھی لانچ کردیا ہے۔ کمپنی کی جانب سے اس گھڑی میں بہت سے جدید فیچرز متعارف کرائے گئے ہیں۔ غیر ملکی ذرائع ابلاغ کے مطابق اس منفرد گھڑی میں اب صارفین کو خودکار اسٹروک کا پتہ لگانے کا فیچر بھی میسر ہے، اس میں باری باری نیویگیشن فیچر بھی صارفین کو دیا گیا ہے۔ اس ڈیوائس کی پری آرڈر بکنگ بھی شروع کر دی گئی ہے، اس کا ڈیزائن بھی کافی دلکش ہے۔ ایپل واچ 10 سیریز کے ساتھ ایپل نے اپنی نئی واچ الٹرا 2 بھی لانچ کی ہے۔ اس ڈیوائس میں ایک ناہموار ٹائٹینیم کیس ہے۔ اس کے علاوہ، اس میں ا سکریچ مزاحم فرنٹ کرسٹل بھی موجود ہے۔ واچ الٹرا 2 میں ڈوئل فریکوئنسی جی پی ایس کے ساتھ جدید پوزیشننگ سافٹ ویئر ہے جو کسی بھی کھیل کی گھڑی میں موجود نہیں ہوتا۔ اس فیچر کے باعث اسے استعمال کرنے والے صارفین کو نیویگیشن کی بہتر سہولت میسر آئے گی، اس میں ایتھلیٹکس کی سرگرمیاں ہیں جو دوڑنے والوں، سائیکل سواروں اور تیراکوں کے لیے بہت فائدہ مند ثابت ہوں گی۔ اس میں ایک ایکشن بٹن بھی ہے جس کے ذریعے صارفین اپنی رپورٹس فوراً حاصل کر سکتے ہیں۔ اس کے علاوہ اس گھڑی میں خودکار فالج کا پتہ لگانے، لیپ ا کاؤنٹ، نیا ٹریننگ لوڈ انسائٹس سسٹم بھی موجود ہے۔ یہی نہیں ایپل واچ الٹرا 2 میں آف لائن میپ کی سہولت بھی فراہم کی گئی ہے۔ اس میں باری باری نیویگیشن کی خصوصیت بھی ہیں۔ اس میں ایک جدید کمپاس ہے جو سمت دکھانے میں بہت کارآمد ہے، یہ گھڑی تیراکوں کے لیے ڈیپتھ سینسر ہے۔ کمپنی نے اس گھڑی کو ساٹن بلیک فنش کے ساتھ لانچ کیا ہے جو کاربن پی وی ڈی کوٹنگ کے ساتھ لایا گیا ہے جو اسکریچ مزاحم ہے اور زبردست طاقت فراہم کرتی ہے۔ یہ 95 فیصد ری سائیکل شدہ گریڈ 5 ٹائٹینیم سے بنایا گیا ہے، جو زیادہ تر ایرو اسپیس انڈسٹری سے آتا ہے۔ واضح رہے کہ اس پریمیم گھڑی کی پری آرڈر بکنگ کا آغاز ہوچکا ہے، جبکہ کمپنی کی جانب سے پریمیم ایپل واچ الٹرا 2 کو امریکی ڈالر 799 میں لانچ کیا ہے۔ اس کی ترسیل 20 ستمبر سے امریکہ میں شروع ہوجائے گی۔",science-technology
555,"ٹیلی گرام صارفین ہوشیار، پالیسی تبدیل کردی گئی",https://urdu.arynews.tv/telegram-new-features-policy-changed/,"دنیا بھر میں مشہور میسنجنگ ایپ ٹیلی گرام کے صارفین کیلئے بڑی خبر آگئی، ادارے نے مواد کنٹرول کرنے سے متعلق پالیسی خاموشی سے تبدیل کردی۔ ادارے نے اپنی ویب سائٹ پر بتایا ہے کہ کوئی بھی صارف اب اپنی نجی اور گروپ چیٹ میں غیر قانونی مواد کے بارے میں ادارے کو مطلع کرسکے گا۔ اطلاع ملنے پر ٹیلی گرام کے منتظمین مواد کی جانچ پڑتال کریں گے۔ غیر ملکی خبر رساں ادارے کیرپورٹ کے مطابقٹیلی گرام کے بانی اور سربراہ پاول دروف نے ایپ کے لیے چند نئے فیچرز کا اعلان کیا ہے جن کا مقصد غیرقانونی مواد، بوٹس اور دھوکے بازوں کی راہ روکنا ہے۔ گزشتہ روز انہوں نے ٹیلی گرام پر اپنی پوسٹ میں لکھا کہ ایپ کے 99 اعشاریہ 99 فیصد صارفین کا جرائم سے کچھ لینا دینا نہیں صرف صفر اعشاریہ صفر صفر ایک صارفین غیرقانونی سرگرمیوں میں ملوث ہیں اور پلیٹ فارم کے لیے بدنامی کا باعث بن رہے ہیں جس سے ہمارے تقریباً ایک ارب کے قریب صارفین کے مفادات خطرے میں پڑ جاتے ہیں۔ رپورٹ کے مطابق کمپنی نے ایک خصوصی بٹن فراہم کیا ہے، تمام چیٹ گروپس میں رپورٹ کا بٹن موجود ہے۔ کسی بھی خطرناک یا قابلِ اعتراض مواد کی موجودگی پر یہ بٹن دبا کر ادارے کے ماڈریٹرز کو آگاہ کیا جاسکتا ہے۔ اب تک ٹیلی گرام پر تمام صارفین اپنی افرادی و اجتماعی چیٹس کو نجی رکھنے کے حقدار تھے۔ ادارے نے اپنی پالیسی یکسر تبدیل کردی ہے۔ یاد رہے کہ دنیا بھر میں ٹیلی گرام اتعمال کرنے والوں کی تعداد 95 کروڑ سے زائد ہے۔",science-technology
556,"’آئی سی سی کو جواب دیدیا، ہم پاکستان نہیں جائیں گے‘",https://urdu.arynews.tv/champions-trophy-2025-bcci-vice-president-rajiv-shukla/,"چیمپئنز ٹرافی 2025 کے معاملے پر بھارتی بورڈ کی ہٹ دھرمی برقرار ہے اور وہ حکومت کی اجازت کے بغیر پاکستان آنے پر رضامند نہیں ہیں۔ بھارتی میڈیا سے گفتگو کرتے ہوئے بی سی سی آئی کے نائب صدر راجیو شکلا کا کہنا ہے کہ چیمپئنز ٹرافی کے لیے پاکستان میں سیکیورٹی خدشات ہیں جس کے باعث ہماری ٹیم دورہ نہیں کرے گی۔ انہوں نے کہا کہ بھارتی بورڈ اپنے مؤقف پر قائم ہے اگر ہمیں حکومت اجازت دے گی تو ہی پاکستان جاسکتے ہیں ورنہ نہیں، اس حوالے سے آئی سی سی کو بھی جواب دے دیا گیا ہے۔ واضح رہے کہ پاکستان کی میزبانی میں ہونے والی چیمپئنز ٹرافی کے لیے بھارتی کرکٹ بورڈ نے سیکیورٹی کا بہانہ بناکر ٹیم بھیجنے سے انکار کردیا ہے جس پر پی سی بی نے سخت موقف اپنایا ہے۔ پی سی بی نے دوٹوک الفاظ میں کہا ہے کہ ایونٹ پاکستان میں ہی ہوگا بھارت آنا چاہتا ہے تو آئے نہیں تو دوسری ٹیم کا نام فائنل کرلیا جائے گا۔ بھارتی میڈیا کا کہنا ہے کہ آئی سی سی نے چیمپئنز ٹرافی 2025کے سلسلے میں پاکستان میں اسکردو، ہنزہ اور مظفر آباد میں ٹرافی کے دورے کو منسوخ کردیا ہے۔ یہ پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ دوسری جانب پی سی بی ذرائع نے یہ دعویٰ مسترد کردیا اور کہا ٹرافی ٹور پر بھارت کا اعتراض ناجائز ہے، ٹور کا شیڈول اور روٹ آئی سی سی کا منظور کردہ ہے۔ واضح رہے کہ آئی سی سی چیمپئنز ٹرافی 19 فروری سے 9 مارچ تک پاکستان میں شیڈول ہے۔ پاکستان اس کا میزبان ہی نہیں بلکہ دفاعی چیمپئن بھی ہے۔ ایونٹ کے لیے پی سی بی کی جانب سے حتمی تیاریاں جاری ہیں اور ماسوائے بھارت تمام ٹیموں نے پاکستان آ کر ایونٹ کھیلنے کی یقین دہانی کرا دی ہے۔",science-technology
557,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",science-technology
558,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",science-technology
559,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",science-technology
560,پاکستان میں آرٹیفیشل انٹیلی جنس چیٹ بوٹس کے ذریعے سائبر حملوں کا خدشہ,https://urdu.arynews.tv/cyber-attacks-through-artificial-intelligence-chatbots-in-pakistan/,"اسلام آباد:آرٹیفیشل انٹیلی جنس چیٹ بوٹس کے ذریعے سائبر حملوں کے خطرے کے پیش نظر ایڈوائزری جاری کردی گئی۔ تفصیلات کے مطابق آرٹیفیشل انٹیلی جنس چیٹ بوٹس کے ذریعے سائبر حملوں کا خدشہ ہے ، جس کے پیش ںظر نیشنل کمپیوٹرایمرجنسی رسپانس ٹیم نے ایڈوائزری جاری کردی۔ جس میں کہا ہے کہ اے آئی چیٹ بوٹس کا پیشہ ورانہ اور ذاتی کاموں میں استعمال بڑھ گیا ہے، چیٹ جی پی ٹی اور دیگر چیٹ بورڈز اہم معلومات اسٹور کرتے ہیں۔ ایڈوائزری میں کہنا تھا کہ اے آئی چیٹ بوٹس کیساتھ بات چیت میں اکثر حساس معلومات شامل ہوتی ہیں، حساس معلومات جیسا کہ کاروباری حکمت عملی یا ذاتی گفتگو لیک ہونے کاخدشہ ہے۔ نیشنل کمپیوٹر ایمرجنسی رسپانس ٹیم نے بتایا کہ سائبرکرمنلزانجینئرنگ کی جدید ترین ترکیبیں استعمال کررہے ہیں،ا سائبر کرمنلز چیٹ بوٹس کی شکل میں فشنگ کی تکنیک بھی استعمال کرتے ہیں، ایسی تکنیک سےصارفین کودھوکے سےخفیہ معلومات افشاں کرنےپر مجبور کیاجاسکتا ہے۔ ایڈوائزری میں مزید کہا گیا کہ اے آئی چیٹ بوٹسکے سائبر خطرات سے بچنے کیلئے مضبوط فریم ورک کی ضرورت ہے، صارفین اے آئی چیٹ بوٹس میں حساس ڈیٹا کااندراج کرنے سے گریز کریں۔ ایڈوائزری میں کہنا تھا کہ صارفین اےآئی چیٹ بوٹس کےاستعمال کےدوران چیٹ سیونگ فیچرزغیر فعال کریں اور حساس معلومات پر مبنی گفتگو ہدف کریں۔",science-technology
561,نئے آئی فون کی قیمت کیا ہوگی؟,https://urdu.arynews.tv/new-iphone-16-price-opening-ceremony/,"ٹیکنالوجی کمپنی ایپل نے اپنی آئی فون سیریز کے نئے ماڈل ’آئی فون 16‘ کو متعارف کروانے تیاریاں مکمل کرلی ہیں۔ جیسے جیسے آئی فون 16 کی تعارفی تقریب کا دن قریب آرہا ہے ویسے ویسے صارفین کی دلچسپی میں بھی اضافہ دیکھنے میں آرہا ہے اور لوگ اس کی خریداری کے لیے بے تاب ہیں۔ صارفین کے ذہنوں میں اب یہ سوال زور پکڑ رہا ہے کہ آئی فون کے نئے ماڈل کی قیمت کیا ہوگی؟ تاہم ان کی یہ مشکل کسی حد تک ’ٹرینڈ فورس‘ نے حل کردی۔ نئے ایپل موبائل فونز کی قیمتوں سے متعلقٹرینڈ فورسنامی ویب سائٹ نے پیش گوئی کردی ہے جس کے مطابق آئی فون 16 کے انٹری ماڈل کی ابتدائی قیمت 799 ڈالر توقع کی جا رہی ہے۔ آئی فون 16 پلس کے لیے بھی یہی قیمت توقع کی جا رہی ہے۔ یہ بھی توقع کی جا رہی ہے کہ یہ آئی فون16 ، آئی فون 15 پلس سے قریباً ملتا جلتا ہی ہوگا۔ ٹرینڈ فورس نے آئی فون 16 ماڈلز کی قیمتیں کا ایک چارٹ شیئرکیا ہے جس کے مطابق آئی فون 16(128 جی بی) کی قیمت 799ڈالر ، آئی فون 16 (256 جی بی) کی قیمت 899 ڈالر، آئی فون 16 (512 جی بی) کی قیمت 1,099 ڈالر، آئی فون 16 پلس (128 جی بی) کی قیمت 899 ڈالر، آئی فون 16 پلس (256 جی بی) کی قیمت 999 ڈالر ، آئی فون 16 پلس (512 جی بی) کی قیمت1,199ڈالر، آئی فون 16 پرو (256 جی بی) کی قیمت 1,099 ڈالر، آئی فون 16 پرو (512 جی بی) 1,299ڈالر ہوگی۔ اسی طرح آئی فون 16 پرو (1 ٹی بی) کی قیمت 1,499، آئی فون 16 پرو میکس (256 جی بی) 1,199ڈالر، آئی فون 16 پرو میکس (512 جی بی) کی قیمت 1,399ڈالر، آئی فون 16 پرو (1 ٹی بی)کی قیمت 1,599ڈالر بتائی گئی ہے۔ ٹرینڈ فورس کے مطابق ایسا لگتا ہے کہ آئی فون 16 اور آئی فون 16 پلس اپنے بیشتر اور پرانے ماڈل کی ابتدائی قیمت سے مطابقت رکھتے ہیں۔ تاہم آئی فون 16 پرو کی قیمت میں اضافہ کیا جارہا ہے ۔ ٹرینڈ فورس کے مطابق آئی فون 16 پرو سیریز کے ساتھ آپ اب 999 ڈالر میں 128 جی بی ماڈل کو نہیں خرید سکتے ہیں۔",science-technology
562,"6 فٹ سے بھی بڑا آئی فون مکمل فعال، ویڈیو وائرل",https://urdu.arynews.tv/largest-iphone-over-6-feet-tall-and-fully-functional/,"برطانیہ میں مقیم بھارتی نژاد یوٹیوبر ارون مینی نے اہم سنگ میل عبور کرتے ہوئے دنیا کا سب سے بڑا اسمارٹ فون بنا کر گنیز ورلڈ ریکارڈ قائم کردیا۔ یوٹیوبر ارون مینی نے اس حوالے سے بتایا کہ مکمل طور پر فعال آئی فون جو 6 فٹ سے زیادہ بڑا ہے۔ دنیا کا اب تک کا سب سے بڑا آئی فون ہے۔ ہم ایک سال سے اس پر کام کر رہے ہیں۔ یوٹیوبر نے اس حوالے سے وضاحت کی کہ یہ فون صرف نقل نہیں ہے بلکہ ”اسمارٹ فونز کا ایک سپر کمپیوٹر” ہے، جو ابتداء سے بنایا گیا ہے۔ گنیز ورلڈ ریکارڈ کے لیے کوالیفائی کرنے کے لیے بڑے آئی فون کو مکمل طور پر فعال ہونا ضروری تھا۔ اسے اسمارٹ فون کے ضروری کام انجام دینے کی ضرورت تھی، بشمول میسج بھیجنا، ای میلز بھیجنا، ایپس کا استعمال، اور ہموار سکرولنگ۔ مزید برآں، اس میں ایک ورکنگ کیمرہ، ٹارچ، اور چارجنگ پورٹ شامل کرنا تھا۔ یوٹیوبر نے اس بات کو یقینی بنایا کہ اس فون کی ڈیوائس ان تمام شرائط کوپورا کرے۔ بڑا آئی فون جسے ”iPhone 15 Pro Max Ultra” کا نام دیا گیا ہے، متاثر کن خصوصیات کا حامل ہے: مکمل فریم Canon EOS R5 کیمرے سے لیس، اس کا سینسر آئی فون کے تازہ ترین ماڈلز سے 1,000 فیصد بڑا ہے۔ یہ فون 8K ویڈیو شوٹ کر سکتا ہے اور اس میں 25x آپٹیکل اور 100x ڈیجیٹل زوم تک کی پیشکش کرنے والا جدید زوم سسٹم شامل ہے۔ اس میں 24 کور Intel Core i9 پروسیسر، 128 GB RAM، اور AMD گرافکس کارڈ موجود ہے، یہ اینڈرائیڈ اور ونڈوز دونوں آپریٹنگ سسٹم چلا سکتا ہے اور اسے واٹر کولنگ سسٹم سے ٹھنڈا کیا جاتا ہے۔ اسکرین اور ساؤنڈ: ڈیوائس میں 88 انچ کی OLED ٹچ اسکرین ہے، اس کے ساتھ اپنی مرضی کے مطابق بنائے گئے اسپیکر موجود ہیں جو طاقتور آواز فراہم کرتے ہیں۔",science-technology
563,واٹس ایپ کا نیا فیچر متعارف کرانے کی تیاری,https://urdu.arynews.tv/whatsapp-new-feature-status/,کیلیفورنیا : دنیا بھر میں مقبول سماجی رابطے کی میسجنگ ایپلی کیشن واٹس ایپ نے نئے فیچر تیاری پر کام شروع کردیا۔ واٹس ایپ بِیٹا انفو کے مطابق نئے فیچر کے تحت صارفین اپنے اسٹیٹس کی ویوور لسٹ میں موجود افراد کے اسٹیٹس کے متعلق جان سکیں گے۔ رپورٹ میں بتایا گیا کہ یہ فیچر صارفین کو ان کا اسٹیٹس دیکھنے والے افراد کے اسٹیٹس کے متعلق بتانے میں مدد دے گا۔ ویوور لسٹ میں شامل افراد میں جنہوں نے اسٹیٹس اپ ڈیٹ کیا ہوگا ان کی تصویر کے گرد ہرے رنگ کا حلقہ نمودار ہوگا۔ اس فیچر کو استعمال کرتے ہوئے صارفین کسی کے بھی اسٹیٹس اپ ڈیٹ کو اسٹیٹس سیکشن میں جائے بغیر ویوور لسٹ سے دیکھ سکیں گے۔ یہ فیچر فی الحال واٹس ایپ اینڈرائیڈ بِیٹا ورژن 2.24.19.4 پر کچھ صارفین کے لیے جاری کیا گیا ہے۔,science-technology
564,اس جادوئی ہیٹ کی خوبی کیا ہے؟ جان کر حیران رہ جائیں,https://urdu.arynews.tv/ecoflow-power-hat/,"ہیٹ آپ کو دھوپ اور سرد ہوا سے بچانے میں مددگار ہوتا ہے مگر یہ جادوئی ہیٹ اس کے علاوہ کچھ اور بھی نیا اور مفید کام انجام دے گا۔ یہ ہیٹ جس کو ایکو فلو پاور ہیٹ نام دیا گیا ہے صرف سر ڈھانپنے کے لیے نہیں بنایا گیا بلکہ موجودہ دور کے تقاضوں کے مطابق اسے 8 سولر پینلز اور 2 چارجنگ آؤٹ پٹ سے آراستہ کیا گیا ہے جس کی وجہ سے یہ ہیٹ، پاور بینک کے طور پر بھی آپ کے کام آ سکتا ہے۔ موجودہ دور میں موبائل فون کا استعمال عام ہوگیا ہے تاہم موبائل استعمال کے لیے اس کا چارج ہونا ضروری ہے۔ کبھی ایسا بھی ہوتا ہے کہ کسی سے فون یا رابطہ کرنے کی ضرورت ہو اور جیب سے موبائل نکالیں تو بیٹری چارج نہ ہونے کے باعث اس کا پاور آف ہوتا ہے۔ اب اس مسئلے کا حل اس ایکو فلو پاور ہیٹ نامی ٹوپی کے ذریعے ڈھونڈا گیا ہے۔ اس کے کناروں کو 36 ڈگری سولر پینل سے مزین کیا گیا ہے، جو آپ کے سر کو دھوپ کی شدت سے بجانے کے ساتھ دو چارجنگ آؤٹ پٹس، یعنی ٹائپ اے اور ٹائپ سی فراہم کرتی ہے تاکہ آپ کے موبائل فون سمیت دیگر برقی آلات کو چلتے پھرتے چارج کیا جا سکے۔ یہ ٹوپی ایک 4,000 ایم اےایچ بیٹری جو کہ ایک عام اسمارٹ فون کی بیٹری ہوتی ہے کو تین سے چار گھنٹے میں مکمل طور پر چارج کر سکتی ہے، جبکہ اس کی ایک اور خاص بات IP65 واٹر پروف ریٹنگ ہے جو اسے ساحل کے لیے بھی موزوں بناتی ہے۔ یہ با کمال ہیٹ اتنی جدید ٹیکنالوجیز سے آراستہ ہونے کے باوجود وزن میں انتہائی ہلکا ہے اور اس کا مجموعی وزن صرف 370 گرام ہے جبکہ اس کو سر سے اتارنے کے بعد آپ آرام سے فولڈ کر کے بیگ میں بھی رکھ سکتے ہیں۔ تاہم سولر پینل کے باعث یہ ہیٹ صرف آپ کو سورج کی روشنی میں ہی فائدہ دے سکتا ہے تاہم اس میں لگائے گئے 8 پینلز اس ٹوپی کی کارکردگی کا انحصار سورج کی روشنی یعنی دھوپ کی مقدار پر ہوتا ہے، جبکہ اس پر موجود آٹھ پینلز اس بات کو یقینی بناتے ہیں کہ اسے کچھ گھنٹے چارجنگ کے لیے کافی توانائی مل سکے۔ اس پاورہیٹ کا وزن تمام ٹیکنالوجیز کے باوجود، صرف 370 گرام ہے، جبکہ یہ مکمل طور پر فولڈ ایبل ہے جسے آپ آسانی سے بیگ میں رکھ سکتے ہیں، یہ جدید پاور ہیٹ دو سائز میں دستیاب ہے، ایک میڈیم اور دوسرا لارج۔ اس کی قیمت 80 امریکی ڈالر ہے اور یہ فی الحال پری آرڈر کے لیے دستیاب ہے، تاہم فروخت کب شروع ہوگی اس حوالے سے کمپنی نے کچھ نہیں کہا ہے۔ EcoFlow بھی IFA 2024 کے دوران اپنی RAPID سیریز کا آغاز کر رہا ہے جو 5,000 mAh اور 10,000 mAh بیٹریوں کے ساتھ دو مقناطیسی طاقت کی اینٹوں پر مشتمل ہے۔",science-technology
565,فلسطینیوں سے اظہار یکجہتی کیلئے مقبول نعرے پر میٹا کا اہم بیان,https://urdu.arynews.tv/meta-clears-use-of-palestinian-slogan/,"فلسطینیوں سے اظہار یکجہتی سے متعلق مقبول نعرے ’دریا سے سمندر تک‘ کو سوشل میڈیا پر پوسٹ کرنے سے متعلق میٹا کے نگران بورڈ نے بیان جاری کردیا۔ سماجی رابطوں کی ویب سائٹس چلانے والی کمپنی میٹا کے نگران بورڈ کی جانب سے فیصلہ دیا گیا ہے کہ نعرے کا جملہ، جو اکثر فلسطینیوں کے ساتھ یکجہتی کیلیے استعمال ہوتا ہے، کمپنی کی موجودہ پالیسیوں کی خلاف ورزی نہیں کرتا ہے۔ گزشتہ روز کمپنی کے پینل نے اس سے متعلق مختلف سوشل میڈیا پوسٹس کے جائزے کے بعد فیصلہ کیا ہے۔ عرب میڈیا کے مطابق میٹا نے اس سے متعلق کہا ہے کہ مذکورہ نعرہ اس جملے پر ایک وسیع بحث کے درمیان آیا ہے، جسے فلسطینیوں کے ساتھ اظہار یکجہتی اور غزہ پر اسرائیل کی تقریباً 11 ماہ کی جنگ کے خلاف مظاہرین نے نمایاں طور پر استعمال کیا ہے۔ اس نعرے سے مراد دریائے اردن اور بحیرہ روم کے درمیان کا جغرافیائی علاقہ ہے جسے اسرائیل، مقبوضہ مغربی کنارے اور غزہ کی پٹی کو گھیرے ہوئے ہے۔ میٹا کے پینل کے مطابق ”میٹا کے مواد کو برقرار رکھنے کے فیصلوں کو برقرار رکھنے میں، بورڈ کی اکثریت نوٹ کرتی ہے کہ اس جملے کے متعدد معنی ہیں اور لوگ اسے مختلف طریقوں سے اور مختلف مقاصد کیلئے استعمال میں لاتے ہیں۔ کمپنی کا اپنی وضاحت میں مزید کہنا تھا کہ ”خاص طور پر مواد کے تین ٹکڑوں میں فلسطینیوں کے ساتھ یکجہتی کے سیاق و سباق کے اشارے ہیں، جس میں تشدد سے متعلق کوئی بات نہیں ہے۔ واضح رہے کہ میٹا نے یہ فیصلہ اس وقت کیا ہے جب غزہ میں جام شہادت نوش کرنے والے فلسطینیوں کی تعداد 40,861 تک پہنچ گئی ہے۔",science-technology
566,سوشل میڈیا سائٹ کے بعد اب X ٹی وی بھی آ گیا,https://urdu.arynews.tv/now-x-tv-has-also-come/,"معروف سوشل میڈیا سائٹ ایکس (سابقہ ٹوئٹر) کے سی ای او ایلون مسک نے اب ایکس ٹی وی بھی متعارف کرا دیا ہے۔ غیر ملکیمیڈیاکے مطابق ایلون مسک نے اپنی معروف سوشل میڈیا سائٹ ایکس کے بعد اب ایکس ٹی وی بھی متعارف کرا دیا ہے اور حال ہی میں ایکس ٹی وی کے بیٹا ورژن کو سوشل میڈیا پر پبلک کر دیا ہے۔ اب اس نئے فیچر کے ساتھ ایکس کے صارفین کسی اور ایپ پر جائے بغیر اسی ایپ کے اندر ہی فلمیں، ڈرامے، ڈاکومینٹریز سمیت لائیو نشریات دیکھ سکیں گے۔ ایکس ٹی وی کا بیٹا ورژن Android ٹی وی پر لائیو دکھایا گیا۔ یہ ایل جی، ایمازون فائر ٹی وی اور گوگل ٹی وی پر بھی دستیاب ہو گا۔ ایکس کی جانب سے کیا جانے والا یہ اقدام ایکس کو ’ایوری تھنگ ایپ‘ میں بدلنے کے خواب کی جانب سے ایک اور قدم ہے۔",science-technology
567,تمام سمندروں سے بھی زیادہ پانی کہاں موجود ہے؟ حیرت انگیز دریافت,https://urdu.arynews.tv/where-is-there-more-water-than-oceans-amazing-discovery/,"زمین کے 75 فیصد حصے پر پانی موجود اور کئی سمندر ہیں لیکن دھرتی پر موجود سمندروں سے بھی زیادہ پانی سائنسدانوں نے دریافت کر لیا ہے۔ غیر ملکی میڈیا کے مطابق سائنسدانوں نے حال ہی میں زمین کی پرت کے نیچے چھپے ہوئے ایک وسیع سمندر کو دریافت کیا ہے جو زمین پر موجود پانی کے تمام ذخائر سے بھی بہت زیادہ ہے۔ محققین کے مطابق پانی کا یہ ذخیرہ سطح زمین سے 400 میل نیچے “رنگ ووڈائٹ” نامی چٹان میں موجود ہے۔ محققین نے مینٹل راک کے اندر ایک غیر روایتی اسپنج جیسی حالت میں پانی کے ذخیرے کی موجودگی کا انکشاف کیا۔ تاہم یہ پانی نہ ٹھوس، مائع، نہ گیس، بلکہ ایک نئی چوتھی حالت میں موجود ہے جسے پلازما کہا جاتا ہے۔ ماہر ارضیات اسٹیو جیکسن نے اس حوالے سے کہا کہ رنگ ووڈائٹ ایک اسپنج کی طرح کا خطہ ہے جو پانی کو پکڑ کر رکھتا ہے۔ رنگ ووڈائٹ کے کرسٹل ڈھانچے کچھ ایسی خصوصیات رکھتے ہیں، جو اسے ہائیڈروجن کو اپنی طرف متوجہ کرنے اور پانی کو وہاں روکے رکھنے کی صلاحیت رکھتی ہے۔ یہ حال ہی میں سائنسدانوں کی جانب سے کی جانے والی واحد اہم دریافت نہیں ہے۔ درحقیقت، محققین کو پانی کے اندر روبوٹ کی مدد سے آتش فشاں پرت کو پلٹتے وقت ایک بالکل نیا ماحولیاتی نظام ملا، جس سے یہ ظاہر ہوتا ہے کہ اب بھی فطرت کے پاس بہت سے رازوں سے پردہ اٹھانے کیلئے بہت کچھ ہے۔",science-technology
568,پاکستان کا کم عمر ترین ماہر فلکیات,https://urdu.arynews.tv/pakistans-youngest-astronomer/,17 سالہ عبداللہ سلمان پاکستان کے کم عمر ترین ماہرین فلکیات ہیں جنہوں نے 12 سال کی عمر میں اپنی ٹیلی اسکوپ خود بنائی۔ پنجاب کے شہر فیصل آباد سے تعلق رکھنے والے ہونہار نوجوان 17 سالہ عبداللہ سلمان کو پاکستان کا کم عمر ترین ماہر فلکیات ہونے کا اعزاز حاصل ہے۔ انہوں نے 12 سال کی عمر میں اپنی ٹیلی اسکوپ خود بنائی اور اس کی مدد سے چاند اور سیاروں کے مشاہدے کا آغاز کیا۔ عبداللہ شفیق نے قومی سطح پر فلکیات کے متعدد مقابلوں میں اول پوزیشن حاصل کی اور ان کے پاس ناسا کا ریسرچ سرٹریکفیٹ بھی ہے۔ وہ فیصل آباد آسٹرونومی سوسائٹی کے سربراہ اور اسکالر شپ پر تعلیم حاصل کر رہے ہیں۔ عبداللہ شفیق نے اے آر وائی نیوز کے مارننگ شو با خبر سویرا میں شرکت کی اور بتایا کہ ان کا خواب کہ وہ مستقبل میں فلکیات کے میدان میں پاکستان کو عالمی سطح تک لے جائیں۔,science-technology
569,موبائل فون کی ریڈیائی لہروں سے کینسر : اصل حقیقت کیا ہے؟,https://urdu.arynews.tv/mobile-phones-brain-cancer-research/,"بہت سے محققین کا ابتدا میں یہ کہنا تھا کہ موبائل فون کی ریڈیائی لہریں صحت کیلئے نہ صرف انتہائی خطرناک ہیں بلکہ کینسر کا باعث بھی بن سکتی ہیں، لیکن اب اس کا واضح جواب سامنے آگیا ہے۔ عالمی ادارہ صحت (ڈبلیو ایچ او ) کے تحت ہونے والی ایک تحقیق میں اس سوال کا مفصل جواب دیا گیا ہے جس میں بتایا گیا ہے کہ موبائل فونز کے استعمال سے دماغی کینسر کا خطرہ نہیں بڑھتا۔ امریکی نشریاتی ادارےسی این اینکے مطابق عالمی ادارہ صحت کی جانب سے قائم کیے گئے کمیشن نے طویل عرصے تک ریڈیو ویوز اور موبائل فونز کی ٹیکنالوجی کا انسانی صحت اور خصوصی طور پر کینسر کا باعث بننے پر تحقیق کی۔ درجنوں تحقیقی رپورٹس کا تجزیہ کرنے کے بعد یہ نتیجہ اخذ کیا گیا کہ وائرلیس ٹیکنالوجی کے پھیلاؤ سے دماغی کینسر کے مریضوں میں اضافہ نہیں ہوا۔ اس حوالے سے جرنل انوائرمنٹ انٹرنیشنل میں شائع ہونے والی تحقیق کے مطابق برسوں تک موبائل فونز پر بہت زیادہ کالز کرنے والے افراد میں بھی کینسر کا خطرہ نہیں بڑھتا۔ کمیشن نے 28 سال تک 500 تحقیقات کا جائزہ لیا، جس میں سے 65 تحقیقات ایسی تھیں جو 1994 سے 2022 تک مختلف طبی جریدوں میں شائع ہوچکی تھیں اور ان میں موبائل فونز اور ریڈیو ویوز ٹیکنالوجی کے انسانی صحت پر پڑنے والے اثرات کا جائزہ لیا گیا تھا۔ تحقیق کے دوران ریڈیو فریکوئنسی کے اثرات کا جائزہ لیا گیا جن کا استعمال موبائل فونز کے ساتھ ساتھ ٹیلی ویژن اور دیگر ڈیوائسز میں کیا جاتا ہے۔ نتائج میں ماہرین نے دیکھا کہ نہ صرف موبائل ٹیکنالوجی بلکہ ریڈیو ویوز سے بھی انسانوں کو کسی طرح کا کوئی کینسر لاحق نہیں ہوتا۔ ماہرین نے بتایا کہ اگر کوئی انسان 10 سال تک بھی موبائل فون مسلسل چلائے اور بار بار فون کالز کرنے کے لیے اسے دماغ کے قریب لائے تو بھی اس سے کینسر نہیں ہوتا۔ محققین نے بتایا کہ نتائج سے یقین دہانی ہوتی ہے کہ موبائل فونز سے بہت کم سطح کی ریڈیو لہریں خارج ہوتی ہیں جو صحت کے لیے نقصان دہ نہیں۔ البتہ انہوں نے اس حوالے سے مزید تحقیق کی ضرورت پر زور دیا ہے۔",science-technology
570,رواں ماہ کن 2 ایام میں دن اور رات کا دورانیہ یکساں ہوگا؟,https://urdu.arynews.tv/2-days-of-this-month-will-the-duration-of-day-and-night-be-same/,"معمول کے مطابق دن اور رات کے دورانیے میں فرق ہوتا ہے جو گھٹتا اور بڑھتا رہتا ہے مگر سال کے چند ایام میں ان کا دورانیہ یکساں ہو جاتا ہے۔ ویسے تو حالیہ برسوں میں موسم خزاں کا دورانیہ گھٹ گیا ہے مگر پھر بھی ہر سال 21 سے 24 ستمبر کے درمیان اعتدال خریفی یا September Equinox کا آغاز ہوتا ہے۔ ستمبر کی 21 سے 24 تاریخوں کے درمیان شمالی نصف کرے میں موسم خزاں جبکہ جنوبی نصف کرے میں بہار کا آغاز ہوتا ہے جب کہ انہی تاریخوں کے درمیان اعتدال خریفی یا ”September Equinox“ کا آغاز ہوتا ہے۔ اس موقع پر سورج جنوب کی طرف جاتے ہوئے خط استوا کے بالکل اوپر سے گزرتا ہے۔ اعتدال خریفی کا مطلب ہے کہ سورج عین مشرق سے طلوع ہوگا اور عین مغرب میں غروب ہوگا۔ اعتدال خریفی سے پہلے سورج شمال مشرق سے طلوع ہوتا ہے جبکہ اعتدال خریفی کے بعد جنوب مشرق سے طلوع ہوگا۔ واضح رہے کہ ہماری زمین سورج کے گرد گھومتے ہوئے مدار میں ایک جانب جھکی ہوئی ہے جس کے نتیجے میں سال میں کچھ مواقع پر سورج کی روشنی اور حرارت زیادہ یا کم مقدار میں براہ راست ہمارے سیارے تک پہنچتی ہے۔ اعتدال خریفی کے موقع پر چونکہ سورج خط استوا کے اوپر ہوتا ہے تو دنیا میں لگ بھگ ہر جگہ سورج کی روشنی یکساں مقدار میں پہنچتی ہے۔ ایسا ہی مارچ میں بھی ہوتا ہے جب اعتدال ربیعی یا Spring equinox کا آغاز ہوتا ہے، اس وقت سورج شمال کی طرف جاتے ہوئے خط استوا کے اوپر سے گزرتا ہے۔ دن اور رات کا دورانیہ مارچ اور ستمبر میں یکساں ہو جاتا ہے، یعنی 12، 12 گھنٹے۔ (مگر کچھ خطوں میں ایسا نہیں ہوتا)۔",science-technology
571,"’آئی سی سی کو جواب دیدیا، ہم پاکستان نہیں جائیں گے‘",https://urdu.arynews.tv/champions-trophy-2025-bcci-vice-president-rajiv-shukla/,"چیمپئنز ٹرافی 2025 کے معاملے پر بھارتی بورڈ کی ہٹ دھرمی برقرار ہے اور وہ حکومت کی اجازت کے بغیر پاکستان آنے پر رضامند نہیں ہیں۔ بھارتی میڈیا سے گفتگو کرتے ہوئے بی سی سی آئی کے نائب صدر راجیو شکلا کا کہنا ہے کہ چیمپئنز ٹرافی کے لیے پاکستان میں سیکیورٹی خدشات ہیں جس کے باعث ہماری ٹیم دورہ نہیں کرے گی۔ انہوں نے کہا کہ بھارتی بورڈ اپنے مؤقف پر قائم ہے اگر ہمیں حکومت اجازت دے گی تو ہی پاکستان جاسکتے ہیں ورنہ نہیں، اس حوالے سے آئی سی سی کو بھی جواب دے دیا گیا ہے۔ واضح رہے کہ پاکستان کی میزبانی میں ہونے والی چیمپئنز ٹرافی کے لیے بھارتی کرکٹ بورڈ نے سیکیورٹی کا بہانہ بناکر ٹیم بھیجنے سے انکار کردیا ہے جس پر پی سی بی نے سخت موقف اپنایا ہے۔ پی سی بی نے دوٹوک الفاظ میں کہا ہے کہ ایونٹ پاکستان میں ہی ہوگا بھارت آنا چاہتا ہے تو آئے نہیں تو دوسری ٹیم کا نام فائنل کرلیا جائے گا۔ بھارتی میڈیا کا کہنا ہے کہ آئی سی سی نے چیمپئنز ٹرافی 2025کے سلسلے میں پاکستان میں اسکردو، ہنزہ اور مظفر آباد میں ٹرافی کے دورے کو منسوخ کردیا ہے۔ یہ پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ دوسری جانب پی سی بی ذرائع نے یہ دعویٰ مسترد کردیا اور کہا ٹرافی ٹور پر بھارت کا اعتراض ناجائز ہے، ٹور کا شیڈول اور روٹ آئی سی سی کا منظور کردہ ہے۔ واضح رہے کہ آئی سی سی چیمپئنز ٹرافی 19 فروری سے 9 مارچ تک پاکستان میں شیڈول ہے۔ پاکستان اس کا میزبان ہی نہیں بلکہ دفاعی چیمپئن بھی ہے۔ ایونٹ کے لیے پی سی بی کی جانب سے حتمی تیاریاں جاری ہیں اور ماسوائے بھارت تمام ٹیموں نے پاکستان آ کر ایونٹ کھیلنے کی یقین دہانی کرا دی ہے۔",science-technology
572,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",science-technology
573,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",science-technology
574,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",science-technology
575,پاکستان میں آرٹیفیشل انٹیلی جنس چیٹ بوٹس کے ذریعے سائبر حملوں کا خدشہ,https://urdu.arynews.tv/cyber-attacks-through-artificial-intelligence-chatbots-in-pakistan/,"اسلام آباد:آرٹیفیشل انٹیلی جنس چیٹ بوٹس کے ذریعے سائبر حملوں کے خطرے کے پیش نظر ایڈوائزری جاری کردی گئی۔ تفصیلات کے مطابق آرٹیفیشل انٹیلی جنس چیٹ بوٹس کے ذریعے سائبر حملوں کا خدشہ ہے ، جس کے پیش ںظر نیشنل کمپیوٹرایمرجنسی رسپانس ٹیم نے ایڈوائزری جاری کردی۔ جس میں کہا ہے کہ اے آئی چیٹ بوٹس کا پیشہ ورانہ اور ذاتی کاموں میں استعمال بڑھ گیا ہے، چیٹ جی پی ٹی اور دیگر چیٹ بورڈز اہم معلومات اسٹور کرتے ہیں۔ ایڈوائزری میں کہنا تھا کہ اے آئی چیٹ بوٹس کیساتھ بات چیت میں اکثر حساس معلومات شامل ہوتی ہیں، حساس معلومات جیسا کہ کاروباری حکمت عملی یا ذاتی گفتگو لیک ہونے کاخدشہ ہے۔ نیشنل کمپیوٹر ایمرجنسی رسپانس ٹیم نے بتایا کہ سائبرکرمنلزانجینئرنگ کی جدید ترین ترکیبیں استعمال کررہے ہیں،ا سائبر کرمنلز چیٹ بوٹس کی شکل میں فشنگ کی تکنیک بھی استعمال کرتے ہیں، ایسی تکنیک سےصارفین کودھوکے سےخفیہ معلومات افشاں کرنےپر مجبور کیاجاسکتا ہے۔ ایڈوائزری میں مزید کہا گیا کہ اے آئی چیٹ بوٹسکے سائبر خطرات سے بچنے کیلئے مضبوط فریم ورک کی ضرورت ہے، صارفین اے آئی چیٹ بوٹس میں حساس ڈیٹا کااندراج کرنے سے گریز کریں۔ ایڈوائزری میں کہنا تھا کہ صارفین اےآئی چیٹ بوٹس کےاستعمال کےدوران چیٹ سیونگ فیچرزغیر فعال کریں اور حساس معلومات پر مبنی گفتگو ہدف کریں۔",science-technology
576,واٹس ایپ کون سا نیا ’فیچر‘ متعارف کروا رہا ہے؟,https://urdu.arynews.tv/whatsapp-new-feature-introducing/,"میٹا کی ملکیت انسٹنٹ میسیجنگ ایپلی کیشن واٹس ایپ اپنے صارفین کے لیے ایک نئے دلچسپ فیچر کا اضافہ کر رہی ہے جو جلد ہی متعارف کروایا جائے گا۔ واٹس ایپ کے تازہ ترین اپ ڈیٹ جو کہ آئی ایس او صارفین کے لیے ورژن 24.17.78 پر دستیاب ہے، میں ایک نیا ’جفی اسٹیکر‘ سرچ فیچر شامل کیا گیا ہے جس کی مدد سے صارفین تیزی سے اپنے جذبات کے اظہار کے لیے بہترین اسٹیکر تلاش کرسکتے ہیں۔ رپورٹ کے مطابقیہ دلچسپ فیچر صارفین کو ان اسٹیکرز کی تلاش کی سہولت فراہم کرتا ہے جو ان کے مجموعہ میں شامل نہیں ہیں، جس سے چیٹ میں اپنے جذبات کا اظہار کرنا اور بھی آسان ہو جاتا ہے۔ اسٹیکر سرچ فیچر کے علاوہ اس اپ ڈیٹ میں اسٹیکر ٹرے میں اسٹیکرز کو دوبارہ ترتیب دینے کی صلاحیت بھی شامل کی گئی ہے، جس میں ""move sticker to the top” کا نیا آپشن دیا گیا ہے۔ اس کے علاوہ اپ ڈیٹ کے ذریعے میڈیا ویوئر کے تجربے کو بھی بہتر بنایا گیا ہے، جس کی مدد سے صارفین تصاویر، ویڈیوز یا GIFs پر براہ راست میڈیا ویوئر اسکرین سے ہی جواب دے سکتے ہیں یا ردعمل ظاہر کر سکتے ہیں۔ اسکرین کے نیچے نئے شارٹ کٹس متعارف کرائے گئے ہیں جن کے ذریعے صارفین اپنے دیکھنے کے تجربے کو متاثر کیے بغیر پیغامات ٹائپ کر سکتے ہیں یا ایموجی ری ایکشن کا انتخاب کر سکتے ہیں۔",science-technology
577,چیٹ جی پی ٹی صارفین کی تعداد میں حیران کن اضافہ,https://urdu.arynews.tv/chatgpt-openai-number-of-users/,"سان فرانسسکو : چیٹ جی پی ٹی ایک مصنوعی ذہانت’آرٹیفشل انٹیلی جینس‘ (اے آئی ) سے لیس چیٹ بوٹ ہے جسے اوپن اے آئی نے تیار کیا ہے، اس کا اجراء نومبر 2022 میں کیا گیا۔ ابتداء میں اس کو استعمال کرنے والے افراد کی تعداد کم تھی تاہم وقت گزرنے کے ساتھ ساتھ اس کی اہمیت اور افادیت کا اندازہ ہونے کے بعد اس کے صارفین میں بتدریج اضافہ ہوتا گیا۔ اس حوالے سے اوپن اے آئی کی ایک رپورٹ میں بیان کیا گیا ہے کہ ’چیٹ جی پی ٹی‘ کے ہفتہ وار صارفین کی تعداد 200 ملین تک پہنچ گئی ہے۔ مصنوعی ذہانت (اے آئی) اسٹارٹ اپ اوپن اے آئی نے کہا ہے کہ اس کے چیٹ بوٹ ‘چیٹ جی پی ٹی’ کے اب 200 ملین سے زیادہ ہفتہ وار فعال صارفین ہیں، جو گزشتہ موسم خزاں کے مقابلے میں دوگنی تعداد ہے۔ 2022میں لانچ کیا گیا ‘چیٹ جی پی ٹی’، صارف کے بتانے پر مبنی انسانی طرز کے جوابات تیار کر سکتا ہے۔ اوپن اے آئی کے سی ای او سیم آلٹمین نے نومبر میں بتایا تھا کہ اس کے 100 ملین ہفتہ وار فعال صارفین تھے۔ اوپن اے آئی نے کہا کہ ‘فورچون 500’ کی 92 فیصد کمپنیاں اس کی مصنوعات استعمال کر رہی ہیں اور اس کے خودکار ایپلیکیشن پروگرامنگ انٹرفیس، یا ‘اے پی آئی’ کا استعمال، جو سافٹ ویئر پروگراموں کو ایک دوسرے سے بات کرنے کی اجازت دیتا ہے، جولائی میں ‘چیٹ جی پی ٹی فوراو منی’کے آغاز کے بعد سے دوگنا ہو گیا ہے۔ یاد رہے کہ کمپنی کے مطابق رواں سال اپریل میں ہر ہفتے دنیا بھر سے 10 کروڑ سے زائد افراد چیٹ جی پی ٹی کو استعمال کرتے تھے لیکن اوپن اے آئی کی جانب سے چیٹ جی پی ٹی کے استعمال کے لیے اکاؤنٹ کی ضرورت ختم کرنے کے اعلان کے بعد صارفین کی تعداد میں تیزی سے اضافہ ہوا ہے۔",science-technology
578,برازیل میں ایکس کیخلاف سپریم کورٹ کا بڑا فیصلہ,https://urdu.arynews.tv/ban-on-elon-musks-x-platform-upheld-by-brazil-supreme-court/,"برازیل کی سپریم کورٹ نے ایلون مسک کے ایکس پلیٹ فارم پر پابندی کو برقرار رکھنے کا فیصلہ دے دیا۔ سپریم کورٹ کے پینل کے پانچوں ججوں نے برازیل میں ایلون مسک کے X سوشل میڈیا پلیٹ فارم پر پابندی کو برقرار رکھنے کے حق میں ووٹ دیا ہے۔ پیر کو یہ اقدام برازیل میں X کو بند کرنے کے پانچ ججوں میں سے ایک جسٹس الیگزینڈر ڈی موریس کے فیصلے کی حمایت ہے۔ جسٹس الیگزینڈر ڈی موریس نے گزشتہ ہفتے کو پابندی اس وقت لگائی جب کمپنی جنوبی امریکی ملک میں قانونی نمائندے کا نام دینے کے لیے عدالت کی طرف سے دی گئی آخری تاریخ گنوا دی۔ فیصلے میں جج نے کہا کہ ایک پارٹی جو جان بوجھ کر عدالتی فیصلوں کی تعمیل کرنے میں ناکام رہتی ہے وہ خود کو قانون کی حکمرانی سے بالاتر سمجھتی ہے اور اس طرح یہ اقدام غیرقانونی بن جاتا ہے۔ جسٹس کارمین لوسیا اور لوئیز فوکس نے بھی موریس کی حمایت کرتے ہوئے فیصلہ متفقہ قرار دیا۔ تاہم، کچھ ججوں نے کہا کہ اگر X سابقہ عدالتی فیصلوں کی تعمیل کرتا ہے تو معطلی کو تبدیل کیا جا سکتا ہے۔ سوشل میڈیا پلیٹ فارم X نے برازیل میں آپریشنز بند کرنے کا اعلان کیا تھا۔ پلیٹ فارم کا کہنا تھا کہ برازیل کی سپریم کورٹ کے جسٹس الیگزینڈر موریس نے دھمکی دی ہے کہ اگر وہ عدالتی احکامات کی تعمیل نہیں کریں گے تو وہ برازیل میں اس کے قانونی نمائندے کو گرفتار کر لیں گے۔ ایکس حکام کا کہنا ہے کہ انھوں نے برازیل کے جج کی جانب سے سنسر شپ آرڈرز کے بعد برازیل میں کام بند کرنے کا فیصلہ کیا، جج الیگزینڈر موریس نے برازیل میں ایکس کے ایک قانونی نمائندے کو خفیہ طور پر دھمکایا، اور کچھ مواد نہ ہٹانے پر گرفتاری کی دھمکی بھی دی۔ جج کے دستخط شدہ کچھ دستاویزات بھی شائع کی گئی ہیں، جن میں فیصلے پر عمل نہ کرنے پر روزانہ کی بنیاد پر 3600 ڈالر جرمانے اور برازیل میں ایکس کے نمائندے کی گرفتاری کا حکم شامل ہے۔ 2022 میں برازیل کی سپریم کورٹ نے مقبول پیغام رسانی کی ایپلی کیشن ٹیلی گرام کو بلاک کرنے کا حکم دیا تھا۔ رپورٹس کے مطابق X حکام نے کہا کہ وہ برازیل میں اپنے باقی تمام عملے کو بھی فوری طور پر ہٹا رہا ہے، تاہم کمپنی کا یہ بھی کہنا تھا کہ ایکس سروس برازیل کے لوگوں کے لیے پھر بھی دستیاب رہے گی۔ اس پس منظر میں کمپنی نے یہ وضاحت نہیں کی ہے کہ اگر وہ برازیلیوں کو ایکس خدمات فراہم کرتے رہیں گے، تو اپنے آپریشنز کو معطل کرنے کا دعویٰ کیسے کیا۔ واضح رہے کہ رواں برس کے آغاز میں پلیٹ فارم کی جج ڈی موریس کے ساتھ X پر آزادانہ گفتگو، انتہائی دائیں بازو کے اکاؤنٹس اور غلط معلومات پر جھڑپ ہوئی تھی، کمپنی نے کہا کہ جج کے حالیہ احکامات سنسرشپ کے مترادف ہیں، کمپنی نے X پر دستاویز کی ایک کاپی بھی شیئر کی تھی، جس پر ایسوسی ایٹڈ پریس (اے پی) نے سپریم کورٹ کے پریس آفس کو ای میلز بھیجیں تاہم وہاں سے کوئی جواب نہیں دیا گیا۔",science-technology
579,الیکٹرانک جرائم کے کیسز عدالتوں کے بجائے ایپلٹ ٹربیونل سنیں گے,https://urdu.arynews.tv/electronic-crime-cases-heard-by-appellate-tribunals-instead-courts/,"اسلام آباد: قومی اسمبلی اجلاس کے دوران ٹیلی کمیونیکیشن اپیلیٹ ٹریبونل قیام بل 2024 منظور کرلیا گیا، الیکٹرانک جرائم کے کیسز ایپلٹ ٹربیونل سنیں گے۔ الیکٹرانک جرائم کے کیسز اب عدالتوں کے بجائے ایپلٹ ٹربیونل سنیں گے، پاکستان ٹیلی کمیونیکیشن ایپلٹ ٹربیونل 3 ارکان پر مشتمل ہوگا، عدالت عالیہ کا ریٹائرڈ جج یا 15 سال وکالت کا تجربہ رکھنے والا ٹریبونل چیئرمین ہوگا۔ وفاقی حکومت کو ٹریبونل ارکان کی تعداد میں اضافے یا کمی کا اختیار ہوگا، ٹیلی کمیونیکیشن اپلیٹ ٹریبونل کو عدالتی اختیارات حاصل ہونگے۔ ٹریبونل کو کسی بھی شخص کی طلبی اور دستاویزات وصولی کا اختیار ہوگا، ٹریبونل کے چیئرمین اور ارکان کے عہدے کی مدت 4 سال ہوگی، ٹریبونل کے اراکین کی عمر 64 سال سے زائد نہیں ہو گی۔ عدالت میں زیرسماعت متعلقہ کیس ایک ماہ میں ٹریبونل کو منتقل ہوجائے گا، ٹریبونل فیصلے کے خلاف اپیل 60 دن میں صرف سپریم کورٹ میں کی جاسکے گی۔",science-technology
580,ٹک ٹاک کے زیر اہتمام کاروباری اداروں کو بااختیار بنانے کیلیے ورکشاپ کا انعقاد,https://urdu.arynews.tv/tiktok-workshop/,"حال ہی میں ٹک ٹاک کے زیراہتمام کراچی میں منعقدہ ورکشاپ کا اختتام ہوا جس کا مقصد پاکستان میں چھوٹے اور درمیانے درجے کے کاروباری اداروں کو بااختیار بنانا تھا۔ #GrowWithTikTok کے نام سے منعقدہ اس ماسٹر کلاس نے چھوٹے اور درمیانے درجے کے ایسے کاروباری اداروں کے مالکان، مارکیٹرز اور انٹرپرینیورز کے ایک متنوع گروپ کو اکٹھا کیا جو پلیٹ فارم پر اپنے کاروبار کو بڑھانے کیلیے ٹک ٹاک کی طاقت کو استعمال کرنے کا طریقہ سیکھنے کے خواہشمند تھے۔ تمام دن جاری رہنے والے اس ورکشاپ میں شرکاء کو پلیٹ فارم کی منفرد فیچرز سے فائدہ اٹھانے، نوجوان آبادی سے جڑنے اور تخلیقی طور پر اپنی مصنوعات اور خدمات کی نمائش کے بارے میں جامع تربیت فراہم کی گئی۔ ورکشاپ میں ماہرین کی زیر قیادت مختلف سیشنز کا ایک سلسلہ بھی منعقد ہوا جس میں ٹک ٹاک کے ذریعے پروموشن کے مختلف پہلوؤں کا احاطہ کیا گیا۔ شرکاء کو طاقتور کنٹنٹ کو تخلیق کرنے کیلیے پلیٹ فارم کے ٹولز، سامعین کومشغول رکھنے کیلیے بہترین طریقوں اور ٹک ٹاک کی کیمپینز کو بہتر بنانے کیلیے مؤثر حکمت عملی سے متعارف کروایا گیا۔ شرکاء نے یہ بھی نے سیکھا کہ ٹک ٹاک کے مصروف پلیٹ فارم کا مطلب ہے کہ چھوٹے کاروباری اداروں کو موجودہ اور ممکنہ صارفین تک پہنچنے کے لیے بہت زیادہ وسائل خرچ کرنے کی ضرورت نہیں ہے۔ ایک ایسا سیشن بھی ہوا جس میں شرکاء کو ٹک ٹاک کی کمیونٹی گائیڈ لائنز، پلیٹ فارم پر دستیاب سیفٹی فیچرز اور کنٹنٹ کو اعتدال میں رکھنےکے عمل کے بارے میں بتایا گیا۔ ان سیشنز کو معلوماتی اور انٹرایکٹو دونوں طرح سے ڈیزائن کیا گیا تھا۔ اس بات کو یقینی بنانے کیلیے کہ شرکاء کو ٹک ٹاک کے متنوع اور متحرک صارفین کے ساتھ مطابقت رکھنے والے کنٹنٹ کو بنانے کے بارے میں گہری انڈراسٹینڈنگ حاصل ہو۔ #GrowWithTikTok یونٹ نے چھوٹے اور درمیانے درجے کے کاروباری اداروں کیلیے نیٹ ورکنگ کا ایک قابل قدر موقع بھی فراہم کیا۔ ان سیشنز کے دوران ایونٹ کے شرکاء مختلف صنعتوں سے تعلق رکھنے والے ساتھیوں کے ساتھ رابطہ قائم کرنے، انسائٹس کا تبادلہ کرنے اور مشترکہ چیلنجوں اور ان کے سولوشنز پر تبادلہ خیال کرنے کے قابل تھے۔ اس مشترکہ ماحول نے مقامی کاروباری اداروں کے درمیان کمیونٹی کے احساس کو فروغ دیا ، جس سے مزید شراکت داری اور اجتماعی ترقی کی توقع ہے۔ یہ اقدام دنیا بھر میں چھوٹے اور درمیانے درجے کے کاروباری اداروں کو بااختیار بنانے کے حوالے سے ٹک ٹاک کے وسیع تر عزم کا حصہ ہے تاکہ اُنہیں ڈیجیٹل دور میں پھلنے پھولنے کیلیے ضروری ٹولز اور وسائل فراہم کیے جا سکیں۔ پاکستان میں، جہاں چھوٹے اور درمیانے درجے کے کاروباری ادارے معیشت میں اہم کردار ادا کرتے ہیں، ٹک ٹاک کا مقصد اُن کی ترقی کے سفر میں ایک اہم شریک بننا ہے۔",science-technology
581,اہم ملک میں ایلون مسک کا سوشل میڈیا پلیٹ فارم بند,https://urdu.arynews.tv/brazil-shutdown-x-social-network/,برازیل کی عدالت عظمیٰ نے نیشنل ٹیلی کمیونیکیشن کو حکم جاری کیا ہے کہ فوری طور پر ملک بھر میں ایکس کی سروسز مکمل طور پر بند کردی جائیں۔ غیر ملکی ذرائع ابلاغ کے مطابق عدالت نے گوگل اور ایپل سمیت انٹرنیٹ پرووائیڈرز کو بھی ایکس ایپلی کیشنز کو روکنے کیلئے ٹیکنالوجیکل رکاوٹیں لگانے کا حکم دیا۔ برطانوی میڈیا کا اس حوالے سے کہنا ہے کہ برازیل کی عدالت نے ایلون مسک سے جھوٹی اور بے بنیاد خبریں پھیلانے والوں کے خلاف کارروائی کا مطالبہ کیا تھا۔ دوسری جانب ایکس سابقہ ٹوئٹر کے بانی ایلون مسک نے اس مقصد کے لیے دفتر کھولنے سے منع کردیا تھا۔ واضح رہے کہ سماجی رابطوں کی ویب سائٹ ایکس کو 22 ملین سے زائد صارفین استعمال کرتے ہیں۔,science-technology
582,پی ٹی اے کا انٹرنیٹ کی سست روی دور کرنے کیلیے صارفین کو اہم مشورہ,https://urdu.arynews.tv/pta-internet-vpn/,"پاکستان ٹیلی کمیونیکیشن اتھارٹی (پی ٹی اے) نے انٹرنیٹ میں سست روی دور کرنے کے لیے صارفین کو اہم مشورہ دے دیا۔ انٹرنیٹ میں سست روی کی وجہ سے صارفین کو پریشانی کا سامنا ہے، فری لانسرز اور آن لائن دیگر کاروبار سے منسلک افراد کو اس وجہ سے نقصان بھی اٹھانا پڑا۔ تاہم اب پی ٹی اے کا کہنا ہے کہ بلا تعطل اور محفوظ آن لائن کاروبار کے لیے اپنا وی پی این ون ونڈو آپریشن سے حاصل کریں۔ پی ٹی اے کا کہنا ہے کہ سافٹ ویئر ہاؤسز، کال سینٹرز اور فری لانسرز وی پی این حاصل کرسکتے ہیں، وی پی اینز کے لیے چار سال میں 20 ہزار آئی پیز رجسٹرڈ ہوچکی ہیں۔ A post shared by PTA (@ptaofficialpk) واضح رہے کہ اس سے قبل پی ٹی اے کا کہنا تھا کہ انٹرنیٹ میں سست روی کی بنیادی وجہ 7 سب میرین کیبلز میں سے 2 میں خرابی ہے۔ پی ٹی اے کا کہنا تھا کہ سب میرین کیبل کی خرابی اکتوابر کے اوائل تک ٹھیک ہوننے کا امکان ہے۔ پی ٹی اے کا یہ بھی کہنا تھا کہ سب میرین کیبل اے اے ای -1 کی مرمت کردی ہے جس سے انٹرنیٹ کی صورتحال بہتر ہوجائے گی۔",science-technology
583,نوکیا فون بنانے والی کمپنی کے ’باربی ماڈل‘ میں کون سی اہم سہولت دستیاب نہیں؟,https://urdu.arynews.tv/nokia-phone-maker-launches-barbie-handset/,"نوکیا فون بنانے والی کمپنی نے کھلونے بنانے والی کمپنی کے ساتھ مل کر ’باربی ہینڈ سیٹ‘ لانچ کر دیا ہے، کیا آپ جانتے ہیں کہ اس میں کون سی اہم سہولت دستیاب نہیں ہے؟ بدھ کو نوکیا برانڈڈ فون بنانے والی فن لینڈ کی کمپنی ’ایچ ایم ڈی گلوبل‘ نے اپنی ویب سائٹ پر کہا ہے کہ اس نے کھلونا بنانے والی کمپنی میٹل کے ساتھ مل کر باربی برانڈڈ سیل فون لانچ کر دیا ہے۔ اس فون کی خوبی یہ ہے کہ اس میں انٹرنیٹ یا سوشل میڈیا ایپس کی سہولت بالکل دستیاب نہیں ہے، یہ ایک نہایت خوب صورت گلابی، کمپیکٹ فولڈ ایبل فون ہے، جس میں کلاسک ڈیزائن اور اسمارٹ فون کی چند خصوصیات شامل ہیں۔ اس فون پر صرف کالز اور ٹیکسٹ میسیجز ہی کیے جا سکتے ہیں، اور اس کی قیمت 99 پاؤنڈ، یا 131.24 ڈالر ہے۔ یہ فون باربی ڈول کی 65 ویں سال گرہ کے موقع پر لانچ کیا گیا ہے، گزشتہ سال باربی فلم کی زبردست کامیابی نے بھی اس ماڈل کے سامنے آنے میں اہم کردار ادا کیا ہے۔ ایک ریسرچ فرم ’سی سی ایس انسائٹس‘ کے اندازے کے مطابق باربی برانڈ کے اس فون کے برطانیہ میں 4 لاکھ سے زیادہ تعداد میں فروخت کا امکان ہے۔",science-technology
584,گوگل کا پاکستان کی ایپ انڈسٹری کو AI کے ذریعے بااختیار بنانے پر زور,https://urdu.arynews.tv/google-think-app/,"گوگل، پاکستان کی گیمنگ اور ایپ انڈسٹری کے ساتھ قریبی تعاون کے لیے پرعزم ہے، اور اِس نے بڑے شہروں میں گیم ڈیزائن ماسٹر کلاس اور گوگل ایڈز اکیڈمی سمیت نئے پروگرام شروع کیے ہیں۔ پاکستان میں 2018ء سے 2023ء کے دوران مقامی طور پر تیار کردہ ایپلی کیشنز کے عالمی ڈاؤن لوڈز میں 32فیصد کی مرکب سالانہ شرح نمو (CAGR) ریکارڈ کی گئی۔ 2023 میں پاکستان میں تیار کردہ ایپلی کیشنز کو دنیا بھر میں 1.6 بلین بار ڈاؤن لوڈ کیا گیا گوگل، پاکستان کی گیمنگ اور ایپ انڈسٹری کے ساتھ قریبی تعاون کے لیے پرعزم ہے، اور اِس نے بڑے شہروں میں گیم ڈیزائن ماسٹر کلاس اور گوگل ایڈز اکیڈمی سمیت نئے پروگرام شروع کیے ہیں۔ گوگل نے لاہور میں تھنک اپپ 2024 کی میزبانی کی، جس میں صنعت کے عالمی اور علاقائی رہنماؤں اور ماہرین سمیت پاکستان کے تقریباً 350 سے زیادہ ڈویلپرز نے شرکت کی، 2023 میں تھنک ایپ کی کامیابی کو مدنظر رکھتے ہوئے، یہ صنعت کے لیے اس سال کا سب سے بڑا ایونٹ ہے جس کا مقصد ڈویلپرز کو اے آئی کے استعمال کے ذریعے بااختیار بنا کر پاکستان کی ترقی پذیر ایپ انڈسٹری میں جدت، ترقی اور پائیداری کو فروغ دینا ہے۔ ایکسیس پارٹنرشپ کی تازہ ترین اکنامک امپیکٹ رپورٹ کے مطابق، پاکستان ڈیجیٹل مصنوعات کی برآمدات پر توجہ مرکوز کرکے سن 2030 تک، اپنی سالانہ آمدنی میں، 6.6 بلین ڈالر تک اضافہ کر سکتا ہے، جس میں گیمنگ اور ایپ انڈسٹری کو ترقی کے ایک اہم موقع تصور کیا جاتا ہے۔ حالیہ برسوں میں، پاکستان کی گیمنگ اور ایپ انڈسٹری نے متاثر کن ترقی کا مظاہرہ کیا ہے، جس میں سن 2018 سے سن 2023 تک مقامی طور پر تیار کردہ ایپس کے عالمی ڈاؤن لوڈز میں 32 فیصد کی مجموعی سالانہ شرح نمو بھی شامل ہے۔ اگرچہ مجموعی طور پر ایپ ڈاؤن لوڈز میں 2023 میں معمولی کمی آئی، جس سے ملک عالمی سطح پر 17ویں نمبر پر آ گیا، تاہم ان ایپ کی آمدنی میں 50 فیصد اضافہ سے صنعت مضبوط بنی رہی۔ پاکستانی گیمنگ اور ایپ ڈویلپرز کی معاونت کے لیے نئے پروگرام پاکستانی ڈویلپرز کے لیے بڑے مواقع میں سے سب سے بڑا موقع اعلیٰ معیار کے پائیدار گیمز بنانا ہے۔ اس کے علاوہ، دنیا بھر کے صارفین تک رسائی بھی اولین ترجیح ہے، ڈویلپرز کی معاونت کے لیے اپنے عزم کو دوگنا کرنے کی غرض سے گوگل سن 2024ء میں نئے پروگرام شروع کر رہا ہے۔ یہ پروگرام ملک کے اعلیٰ اسٹوڈیوز سے پاکستان کے سب سے باصلاحیت گیم ڈیویلپرز کو اکٹھا کرتا ہے، انہیں 6 ماہ کے خصوصی پروگرام کے ذریعے اعلیٰ معیار کی گیمز بنانا سکھاتا ہے۔ یہ لاہور اور اسلام آباد میں ذاتی طور پر آف لائن ہیکاتھون ورکشاپس ہیں جہاں پاکستان کے سرفہرست اسٹوڈیوز سے مارکیٹنگ کے پیشہ ور افراد ایپ کی ترقی کی حکمت عملیوں پر توجہ مرکوز کرتے ہوئے ذاتی تربیت تک رسائی حاصل کر سکتے ہیں۔ • Build with AI اور Cloud AI Study Jams: ڈویلپرز AI اور کلاؤڈ کی عملی تربیت کے ذریعے بھی اپنی مہارت میں اضافہ کر سکتے ہیں۔ اس پروگرام کے تحت اب تک 9,300 سے زیادہ ڈویلپرز کو تربیت دی جا چکی ہے۔ یہ پروگرام پاکستان میں ڈویلپرز کی مدد کے لیے گوگل کے موجودہ اقدامات پر مبنی ہیں جن میں گوگل ایپ اکیڈمی بھی شامل ہے اور اب تک اس میں شرکاء کی تعداد 800 سے زیادہ ہوچکی ہے۔ مارکیٹنگ کے پیشہ ور افراد کے لیے یہ آن لائن ورکشاپس مارکیٹنگ کے اہم موضوعات پر گہری معلومات فراہم کرتی ہیں جن سے زیادہ سے زیادہ رسائی اور منافع حاصل ہوتا ہے ، اور یہ اردو زبان میں بھی دستیاب ہیں۔ مزید برآں، گوگل ،گوگل ڈویلپر کانفرنس (امریکہ)، APAC میں چیف ایگزیکٹو میٹنگز، اورAPAC کی ایپ سمٹ جیسے اہم ایونٹس میں اپنی شرکت بڑھا رہا ہے، جو پاکستان کے سر فہرست گیمنگ اور ایپ اسٹوڈیوز کے ٹیلنٹ کے رہنماؤں کو ہم منصب عالمی رہنماؤں سے مربوط کر رہا ہے۔ گوگل کی رائے میں ایپ انڈسٹری میں کامیابی کے لیے متوازن اور دور اندیشی پر مبنی نقطہ نظر کی ضرورت ہوتی ہے۔ Think Apps 2024 میں اس بات پر توجہ مرکوز کی گئی کہ AI کس طرح گیم اور ایپ کی ترقی میں انقلاب برپا کر رہا ہے اور اس نے اُن مقامی اور علاقائی کھلاڑیوں کو نمایاں کیا جو گوگل کےAI سولوشنز کا استعمال کرتے ہوئے اعلیٰ معیار کی ایپس بنانے، مالی کامیابی حاصل کرنے، اور پائیدار کاروبار بنانے میں کامیاب ہوئے ہیں۔ پاکستان کے لیے گوگل کے ڈائریکٹر فرحان ایس قریشی نے کہا ہے کہ ’پاکستان کی ایپ اور گیمنگ انڈسٹری میں مستقبل کے حوالے سے طویل مدتی ترقی کی اعلیٰ صلاحیت موجود ہے۔ فرحان قریشی نے کہا کہ تھنک ایپس 2024 مقامی ڈویلپرز کو بااختیار بنانے کے ہمارے عزم کا ثبوت ہے، ہمارا مقصد ڈویلپرز کو اے آئی سے چلنے والی پروڈکٹس اور وسائل تک رسائی فراہم کر کے، انہیں غیر معمولی گیمز اور ایپس بنانے، منافع میں اضافہ کرنے، اور پائیدار کاروبار قائم کرنے میں مدد کرنا ہے۔ اس کے بعد یہ اقدام ، ڈیجیٹل برآمدات کی آمدنی کے ذریعے ملک کی معیشت کو بہتر بنانے اور اعلیٰ معیار کی ملازمتوں کے مواقع پیدا کرنے کی راہ ہموار کرے گا۔ گوگل پاکستان کے ڈویلپر ایکو سسٹم میں سرمایہ کاری کرنے اور اسے عالمی کامیابی کی راہ پر گامزن کرنے کے لیے پرعزم ہے۔ سن 2023 میں تھنک ایپ کی کامیابی کو مدنظر رکھتے ہوئے، یہ صنعت کے لیے اس سال کا سب سے بڑا ایونٹ ہے جس کا مقصد ڈویلپرز کو اے آئی کے استعمال کے ذریعے بااختیار بناکر پاکستان کی ترقی پذیر ایپ انڈسٹری میں جدت، ترقی اور پائیداری کو فروغ دینا ہے ۔",science-technology
585,واٹس ایپ استعمال کرنے والوں کیلئے خوشخبری,https://urdu.arynews.tv/whatsapp-notifications-good-news-for-users/,"دنیا بھر میں پیغام رسانی کے لیے استعمال کی جانے والی ایپلیکشن واٹس ایپ کے صارفین کے لئے خوشی کی خبر سامنے آگئی۔ عام طور پر دیکھا گیا ہے کہ واٹس ایپ استعمال کے دوران بہت سے صارفین اس میں موصول ہونے والے میسجز کے نوٹیفکیشنز سے پریشان ہوجاتے ہیں۔ اگرچہ ان نوٹیفکیشنز کو بند کرنے اور اس کی ساؤنڈ میوٹ کرنے کا آپشن فون میں موجود ہوتا ہے لیکن ایپ کھولنے کے دوران ‘ان ریڈ’ میسجز کی نشاندہی کرنے والی آئیکنز کی بھرمار پریشانی کا باعث بن جاتی ہے۔ بیٹا انفو نے حالیہ رپورٹ میں اس حوالے سے انکشاف کیا ہے کہ پیغام رسانی کے لیے استعمال کی جانے والی ایپلیکشن  نے چیٹس کے لیے نئے فیچر پر کام شروع کردیا ہے، جسے صارفین کے لئے جلد پیش کردیا جائے گا۔ اس فیچر کا نام ‘Mark all chats as read’ ہے جس کے تحت صارفین بس اس آپشن کا انتخاب کرتے ہوئے ایک ہی کلک میں تمام نہ پڑھی گئی چیٹس کا نوٹیفکیشن ختم کرسکیں گے۔ بیٹا انفو  نے اس سلسلے میں ایک اسکرین شاٹ بھی شیئر کیا ہے جس سے صارفین کو اس فیچر کو سمجھنے میں مدد حاصل ہوسکے گی۔",science-technology
586,"’آئی سی سی کو جواب دیدیا، ہم پاکستان نہیں جائیں گے‘",https://urdu.arynews.tv/champions-trophy-2025-bcci-vice-president-rajiv-shukla/,"چیمپئنز ٹرافی 2025 کے معاملے پر بھارتی بورڈ کی ہٹ دھرمی برقرار ہے اور وہ حکومت کی اجازت کے بغیر پاکستان آنے پر رضامند نہیں ہیں۔ بھارتی میڈیا سے گفتگو کرتے ہوئے بی سی سی آئی کے نائب صدر راجیو شکلا کا کہنا ہے کہ چیمپئنز ٹرافی کے لیے پاکستان میں سیکیورٹی خدشات ہیں جس کے باعث ہماری ٹیم دورہ نہیں کرے گی۔ انہوں نے کہا کہ بھارتی بورڈ اپنے مؤقف پر قائم ہے اگر ہمیں حکومت اجازت دے گی تو ہی پاکستان جاسکتے ہیں ورنہ نہیں، اس حوالے سے آئی سی سی کو بھی جواب دے دیا گیا ہے۔ واضح رہے کہ پاکستان کی میزبانی میں ہونے والی چیمپئنز ٹرافی کے لیے بھارتی کرکٹ بورڈ نے سیکیورٹی کا بہانہ بناکر ٹیم بھیجنے سے انکار کردیا ہے جس پر پی سی بی نے سخت موقف اپنایا ہے۔ پی سی بی نے دوٹوک الفاظ میں کہا ہے کہ ایونٹ پاکستان میں ہی ہوگا بھارت آنا چاہتا ہے تو آئے نہیں تو دوسری ٹیم کا نام فائنل کرلیا جائے گا۔ بھارتی میڈیا کا کہنا ہے کہ آئی سی سی نے چیمپئنز ٹرافی 2025کے سلسلے میں پاکستان میں اسکردو، ہنزہ اور مظفر آباد میں ٹرافی کے دورے کو منسوخ کردیا ہے۔ یہ پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ دوسری جانب پی سی بی ذرائع نے یہ دعویٰ مسترد کردیا اور کہا ٹرافی ٹور پر بھارت کا اعتراض ناجائز ہے، ٹور کا شیڈول اور روٹ آئی سی سی کا منظور کردہ ہے۔ واضح رہے کہ آئی سی سی چیمپئنز ٹرافی 19 فروری سے 9 مارچ تک پاکستان میں شیڈول ہے۔ پاکستان اس کا میزبان ہی نہیں بلکہ دفاعی چیمپئن بھی ہے۔ ایونٹ کے لیے پی سی بی کی جانب سے حتمی تیاریاں جاری ہیں اور ماسوائے بھارت تمام ٹیموں نے پاکستان آ کر ایونٹ کھیلنے کی یقین دہانی کرا دی ہے۔",science-technology
587,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",science-technology
588,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",science-technology
589,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",science-technology
590,پاکستان میں آرٹیفیشل انٹیلی جنس چیٹ بوٹس کے ذریعے سائبر حملوں کا خدشہ,https://urdu.arynews.tv/cyber-attacks-through-artificial-intelligence-chatbots-in-pakistan/,"اسلام آباد:آرٹیفیشل انٹیلی جنس چیٹ بوٹس کے ذریعے سائبر حملوں کے خطرے کے پیش نظر ایڈوائزری جاری کردی گئی۔ تفصیلات کے مطابق آرٹیفیشل انٹیلی جنس چیٹ بوٹس کے ذریعے سائبر حملوں کا خدشہ ہے ، جس کے پیش ںظر نیشنل کمپیوٹرایمرجنسی رسپانس ٹیم نے ایڈوائزری جاری کردی۔ جس میں کہا ہے کہ اے آئی چیٹ بوٹس کا پیشہ ورانہ اور ذاتی کاموں میں استعمال بڑھ گیا ہے، چیٹ جی پی ٹی اور دیگر چیٹ بورڈز اہم معلومات اسٹور کرتے ہیں۔ ایڈوائزری میں کہنا تھا کہ اے آئی چیٹ بوٹس کیساتھ بات چیت میں اکثر حساس معلومات شامل ہوتی ہیں، حساس معلومات جیسا کہ کاروباری حکمت عملی یا ذاتی گفتگو لیک ہونے کاخدشہ ہے۔ نیشنل کمپیوٹر ایمرجنسی رسپانس ٹیم نے بتایا کہ سائبرکرمنلزانجینئرنگ کی جدید ترین ترکیبیں استعمال کررہے ہیں،ا سائبر کرمنلز چیٹ بوٹس کی شکل میں فشنگ کی تکنیک بھی استعمال کرتے ہیں، ایسی تکنیک سےصارفین کودھوکے سےخفیہ معلومات افشاں کرنےپر مجبور کیاجاسکتا ہے۔ ایڈوائزری میں مزید کہا گیا کہ اے آئی چیٹ بوٹسکے سائبر خطرات سے بچنے کیلئے مضبوط فریم ورک کی ضرورت ہے، صارفین اے آئی چیٹ بوٹس میں حساس ڈیٹا کااندراج کرنے سے گریز کریں۔ ایڈوائزری میں کہنا تھا کہ صارفین اےآئی چیٹ بوٹس کےاستعمال کےدوران چیٹ سیونگ فیچرزغیر فعال کریں اور حساس معلومات پر مبنی گفتگو ہدف کریں۔",science-technology
591,انسٹاگرام صارفین کے لیے نیا شاندار فیچر متعارف,https://urdu.arynews.tv/instagram-now-add-text-stickers-to-photos-other-features/,"اگر آپ بھی سوشل میڈیا پر نت نئے فیچرز کی تلاش میں رہتے ہیں تو جان لیں کہ انسٹا گرام نے صارفین کے نیا شاندار فیچر متعارف کرادیا ہے۔ انسٹاگرام نے اپنی نئی اپ ڈیٹس کا اعلان کرتے ہوئے بتایا ہے کہ اس پلیٹ فارم پر صارفین کے لیے تخلیقی ٹولز میں اضافہ کردیا گیا ہے، اب یہ پلیٹ فارم استعمال کرنے والے خواتین و حضرات اپنی تصاویر پر براہ راست ٹیکسٹ اور فیچر چسپاں کرسکیں گے۔ اس کے علاوہ انسٹاگرام نے اپنی ریلز اور اسٹوریز کے لیے نیا فونٹ، ٹیکسٹ اینیمیشن اور افیکٹس کا بھی اضافہ کیا ہے جسے ضرورت کے مطابق استعمال کیا جاسکے گا۔ انسٹاگرام پر نئے فیچرز کے اضافے سے اب اس پلیٹ فارم کو استعمال کرنے والے اپنی پوسٹ اور اسٹوریز کو مزید جاذب نظر بناسکیں گے۔ اب صارفین، ٹیکسٹ اور اسٹیکرز کو براہ راست اپنی تصاویر اور کاروسلز (carousels) میں شامل کر سکتے ہیں جس سے انھیں اظہار خیال کرنے کی اور بھی تخلیقی آزادی ملے گی۔ نئے فونٹس کو دریافت کرنے کے لیے صارفین کو ٹیکسٹ ٹول کھول کر ٹیکسٹ بٹن پر ٹیپ کرنا ہوگا، اسٹینڈ آؤٹ ٹیکسٹ بنانے کے لیے صارفین نئی خصوصیات کو ملا کر مماثل کر سکتے جو  کہ منفرد طور پر صرف اسی صارف کا ہوگا۔ انسٹاگرام نے حال ہی میں کاروسل کی حد میں اضافہ کیا ہے، جس سے کوئی بھی شخص ایک پوسٹ میں 20 تک تصاویر اور ویڈیوز شامل کر سکتا ہے۔",science-technology
592,آئی فون 16 کی لانچنگ کی تاریخ کا اعلان کردیا گیا,https://urdu.arynews.tv/iphone-16-launch-date-announcement-apple-watch/,"کیلیفورنیا : امریکی ٹیکنالوجی کمپنی ’ایپل‘ نے نئی آئی فون ڈیوائسز اور ایپل واچ کے نئے ماڈلز کی تقریب رونمائی کا اعلان کردیا ہے۔ کمپنی کی جانب سے نئی جنریشن کی فلیگ شپ ڈیوائس کی رونمائی کیلیفورنیا میں قائم ہیڈ کوارٹرز میں 9 ستمبر کو منعقد ہونے والی ایک تقریب میں کرنے کی تصدیق کی گئی ہے۔ ایپل کی ویب سائٹ پر جاری پیغام کے مطابق رواں برس ’ایپل ایونٹ‘ 9 ستمبر کو امریکی وقت کے مطابق صبح 10 بجے منعقد ہوگا۔ پاکستانی وقت کے مطابق یہ تقریب رات 10 بجے شروع ہوگی۔ ایپل پارک میں منعقد ہونے والی یہ براہ راست تقریب ایپل کی ویب سائٹ، ایپل ٹی وی اور ایپل کے یوٹیوب چینل پر دیکھی جا سکے گی۔ اس سے قبل یہ خبر سامنے آئی تھی کہ ایپل 10 ستمبر کو اپنے ایونٹ کا اعلان کرے گا، اور یہ کہنا غلط نہیں ہوگا کہ ایپل نے ایک دن پہلے کا اعلان کر کے کافی ٹیک ایکسپرٹس کو ’سرپرائز‘ دیا ہے۔ 9 ستمبر کو ہونے والی تقریب میں آئی فون 16، آئی فون 16 پلس، آئی فون 16 پرو اور آئی فون 16 پرو میکس متعارف کرائے جائیں گے اور ان سب کی خاس بات یہ ہے کہ ان ڈیوائسز کے ڈسپلے پہلے سے زیادہ بڑے ہوں گے۔ آئی فون 16 میں 6.1 انچ، آئی فون 16 پلس میں 6.7 انچ، آئی فون 16 پرو میں 6.3 انچ جبکہ آئی فون 16 پرو میکس میں 6.9 انچ کا ڈسپلے دیا جائے گا۔ اس کے علاوہ ان ڈیوائسز میں نیا ڈیزائن کردہ کیمرا بمپ اور ایک نئے رنگ کا اضافہ کیا گیا ہے۔ اس سال کے ایپل ورژن کو iOS 18 کہا جارہا ہے جس میں ایپل انٹیلی جنس یا آرٹی فیشل انٹیلی جنس (اے آئی) فیچرز کا اعلان بھی کیا جائے گا۔ تاہم یہ فیچرز ڈیوائسز کی رونمائی کے کچھ عرصہ بعد لانچ کیے جائیں گے۔ دیگر فون ساز حریفوں کے برعکس ایپل اپنے فون میں پیش کیے جانے فیچرز کی معلومات خفیہ رکھتا ہے۔ عموماً نئے آئی فونز میں تیز رفتار چپس اور بہتر کیمرہ سمیت کئی چیزیں شامل ہوتی ہیں لیکن بلومبرگ کی فنانشل وائر کے مطابق آئی فون 16 کے ڈیزائن میں کوئی بنیادی تبدیلی نہیں کی جارہی۔",science-technology
593,واٹس ایپ کال سے متعلق صارفین کیلئے بڑی سہولت اعلان,https://urdu.arynews.tv/whatsapp-call-augmented-reality-wabetainfo/,"دنیا کی سب سے بڑی میسجنگ ایپ واٹس ایپ نے اپنے صارفین کو اچھی خبر سنادی، اب ویڈیو کال کیلئے جدید ٹیکنالوجی استعمال کی جائے گی۔ تفصیلات کے مطابق واٹس ایپ میں اگیومینٹڈ رئیلٹی (اے آر) ٹیکنالوجی پر مبنی فیچرز کے ذریعے ویڈیو کالنگ کے تجربے کو زیادہ بہتر بنایا جا رہا ہے۔ WABetainfoکی رپورٹ کے مطابق اس اپ ڈیٹ کا مقصد ویڈیو کالز میں متعدد انٹر ایکٹیو آپشنز فراہم کرنا ہے۔ رپورٹ کے مطابق واٹس ایپ کے آئی او ایس ڈیوائسز کے نئے بیٹا ورژن میں اے آر کال ایفیکٹس اور فلٹرز کا اضافہ کیا گیا ہے۔ رپورٹ میں مزید بتایا گیا کہ آئی او ایس صارفین کو نئے اے آر فیچرز تک رسائی دی جا رہی ہے۔ ان میں سے ایک فیچر ڈائنامک فیشل فلٹر کا ہے جسے ویڈیو کالز کے دوران استعمال کرکے صارفین اپنی شخصیت کو مختلف انداز سے پیش کر سکتے ہیں۔ اسی طرح ایک بیک گراؤنڈ ایڈیٹنگ ٹول ہے جس سے ویڈیو کالز کے دوران اردگرد کے ماحول کو دھندلا کیا جاسکتا ہے یا پہلے سے بنے بیک گراؤنڈ سے تبدیل کیا جاسکتا ہے۔ ایک لو لائٹ موڈ سیٹنگ بھی متعارف کرائی گئی ہے جس سے ان جگہوں پر ویڈیو کا معیار بہتر ہوسکے گا جہاں روشنی ناقص ہوگی۔ ایک ٹچ اپ موڈ ٹول بھی میٹا کی میسجنگ ایپ کا حصہ بنا ہے جو ویڈیو کالز کے دوران صارف کی شخصیت کو بہتر بنا کر پیش کرے گا۔ ان تمام سیٹنگز میں کی جانے والی تبدیلیوں کو واٹس ایپ محفوظ کرلے گا جس کے بعد انہیں ہر کال میں بدلنے کی ضرورت نہیں رہے گی۔ جیسا اوپر درج کیا جاچکا ہے کہ یہ فیچرز ابھی بیٹا ورژن کا حصہ بنے ہیں تو تمام صارفین کے لیے انہیں متعارف کرانے میں ابھی کچھ وقت لگ سکتا ہے۔",science-technology
594,واٹس ایپ پر موبائل نمبر ظاہر کیے بغیر بات کرنا ممکن,https://urdu.arynews.tv/whatsapp-chat-without-revealing-phone-numbers/,"پیغام رسانی کے لیے استعمال ہونے والی دنیا کی سب سے مقبول ایپلیکیشن واٹس ایپ نے صارفین کے لیے انتہائی کارآمد فیچر متعارف کروانے پر کام شروع کردیا ہے۔ میٹا کی زیر ملکیت مقبول ایپلی کیشن واٹس ایپ کی جانب سے صارفین کے لیے نت نئے فیچرز متعارف کروائے جاتے ہیں تاکہ صارفین کو سہولیت میسر کی جاسکے اور دیگر ایپلی کیشن کے مقابلے میں ان کی سبقت برقرار رہے۔ واٹس ایپ کی جانب سے صارفین کی پرائیویسی کے لیے ایسا فیچر متعارف کروانے کی تیاری کی جارہی ہے جو ان کی دیرینہ خواہش تھی۔ واٹس ایپ صارفین بہت جلد کسی کو بھی اپنا نمبر ظاہر کیے بغیر میسج کرسکیں گے، صارفین کو سہولت دی جارہی ہے کہ وہ پوزنیم سے اکاؤنٹ بنائیں اور پھر اس کے ذریعے دوسروں کو پیغام بھیجیں۔ اس فیچر کو ابھی صرف بیٹا صارفین کے لیے متعارف کروایا گیا ہے بہت جلد یہ فیچر تمام صارفین کو دستیاب ہوگا۔ واٹس ایپ کی جانب سے صارفین کو بتایا جائے گا کہ وہ پلے اسٹور یا آئی او ایس اسٹور سے اسے اپ ڈیٹ کرلیں گے جس کے بعد صارفین کے پاس سیٹنگز میں جاکر یوزر نیم کا آپشن آجائے گا۔ فیچر متعارف ہونے کے بعد صارفین کسی بھی صارف نے فیس بک کی طرح نام لکھ کر سرچ کرسکیں گے۔",science-technology
595,بھارت میں 6G لانے کی تیاریاں,https://urdu.arynews.tv/india-6g-technology-prep/,"بھارت نے اپنے ملک میں ٹیلی کام ٹیکنالوجی کو مزید وسعت اور تیز کرنے کا فیصلہ کیا ہے اور ملک میں 6 جی لانے کی تیاریاں کی جا رہی ہیں۔ غیر ملکی میڈیا کے مطابق بھارتی حکومت کے ٹیلی کام کے وزیر جیوتی رادتیہ سندھیا نے ٹیلی کام سروس فراہم کرنے والوں کے ساتھ ایک مشاورتی میٹنگ کی جس میں ملک میں 6 جی ٹیکنالوجی کے حوالے سے تبادلہ خیال کرتے ہوئے کمپنیوں سے ٹیکنالوجی کی ترقی میں اپنا مثبت کردار ادا کرنے کا مطالبہ کیا گیا ہے۔ رپورٹ کے مطابق اس موقع پر ٹیلی کام کمپنیوں نے کسی بھی علاقے میں لائسنس پرمٹ کو آسان، بجلی کے نرخوں کو معقول بنانے اور نرخوں میں کمی کے اپنے پرانے مطالبات کو دُہرایا۔ ذرائع نے بتایا کہ اس میٹنگ میں اوور دی ٹاپ (او ٹی ٹی ) کاروبار سے متعلق مسائل جس میں، انہیں لائسنسنگ نظام کے تحت لانا، بڑی موبائل ایپلیکیشنز پر مناسب استعمال کے چارجز عائد کرنا کو زیر بحث نہیں لایا گیا۔ میٹنگ میں بین الاقوامی معیارات اور انٹلیکچوئل پراپرٹی اینڈ اسٹینڈرڈ ایسنشل پیٹنٹ میں ہندوستان کے حصے اور ٹیلی کام اور ٹیلی کام خدمات کے معیار میں کنیکٹیویٹی فرق کے بارے میں بات چیت ہوئی۔ حکومتی حکام نے ٹیلی کام سروس کے اراکین پر زور دیا کہ بھارت کے شہریوں کو ٹیلی کام کی بہتر اور معیاری خدمات فراہم کرنے کے لیے ضروری اقدامات کریں اور اس کے حصول کے لیے حکومت سمیت مختلف اسٹیک ہولڈرز کے کردار کی وضاحت کریں۔ اجلاس میں وزیر مملکت برائے مواصلات پیمسانی چندر شیکھر، ٹیلی کام سکریٹری نیرج متل، ڈیجیٹل کمیونیکیشن کمیشن کے رکن (فنانس) منیش سنہا اور محکمہ ٹیلی کمیونیکیشن کے دیگر سینئر افسران بھی موجود تھے۔",science-technology
596,انٹرنیٹ کی سست روی کی اصل وجہ کیا ہے؟ مسئلہ کیسے حل ہوگا؟ جانیے,https://urdu.arynews.tv/internet-slow-free-lancing-pakistan/,"ملک بھر میں انٹرنیٹ سروس سست روی کا شکار ہے یہ سلسلہ تقریباً ایک ماہ سے جاری ہے جس کے سبب صارفین شدید مشکلات میں مبتلا جبکہ فری لانسرز، سافٹ ویئر ہاؤسز اور دیگر آئی ٹی سیکٹرز بھی بھاری مالی نقصان برداشت کر رہے ہیں۔ اس حوالے سے لاہور کے لبرٹی چوک پر اے آر وائی نیوز کے پروگرام سرعام میں آئی ٹی کے شعبے سے وابستہ مختلف افراد نے گفتگو کرکے اپنے خیالات کا اظہار کیا۔ پروگرام کے میزبان اقرار الحسن سے گفتگو کرتے ہوئے آئی ٹی ماہرین نے انٹرنیٹ کی بندش کے باعث پیش آنے والی مشکلات و مسائل کا ذکر کیا اور اس کے سدباب کیلئے اپنی تجاویز سے آگاہ کیا۔ اس موقع پر ایک کانٹنٹ کریئٹر کا کہنا تھا کہ انٹرنیٹ سیکیورٹی نیٹ ورک سسٹم ’فائر وال‘ کی تنصیب اور تجربات کی وجہ سے حکومت کی جانب سے انٹرنیٹ کی رفتار سست کی گئی۔ انہوں نے کہا کہ آئی ٹی ایک ایسا سیکٹر ہے جو ملکی معیشت کو بہتر بنا سکتا ہے لیکن بد قسمتی سے فیصلہ سازوں نے انٹرنیٹ کی سہولت ہی چھین لی ہے اور کسی کو نہیں معلوم کہ یہ مسئلہ کب اور کیسے حل ہوگا۔ ایک طالبہ کا کہنا تھا کہ اگر میں کسی سیاسی خاندان سے تعلق رکھتی تو میرے لیے کوئی مشکل یا مسئلہ نہیں ہوتا، میرے اندر چاہے جتنی بھی صلاحیتیں ہوں مجھے ان مسائل کا سامنا کرنا پڑے گا۔ اس موقع پر گفتگو کرتے ہوئے مقامی تاجر نے بتایا کہ دنیا اس وقت فائیو جی پر کام کررہی ہے اور ہم سے تھری جی اور فور جی پر اٹکے ہوئے ہیں اور وہ بھی ٹھیک سے نہین چلا پارہے۔ ایک سافٹ ویئر ہاؤس سے وابستہ فینٹیک ایکسپرٹ یوسف جمشید کا کہنا تھا کہ جو لوگ نچلی سطح پر کام کررہے ہیں وہ انٹرنیٹ کی سست رفتاری سے بہت بری طرح متاثر ہوئے ہیں۔ وی پی این کے حوالے سے ان کا کہنا تھا کہ یہ تو بہت پہلے بھی چل رہا ہے بہت سے ممالک ہم سے براہ راست رابطے میں نہیں جس کی وجہ سے وی پی این کا استعمال ضروری ہے اور وہ ہوتا آیا ہے۔ بہت ساری ایپلی کیشنز بغیر وی پی این کے نہیں چلتیں۔ یوسف جمشید نے کہا کہ حکومت نے ایک غیر تربیت یافتہ شخصیت سے اس کی وضاحت بیان کرواتی ہے جس کی لوگوں نے تردید کرتے ہوئے اس کا مدلل جواب دیا۔ انٹرنیٹ کی سست رفتاری کا نقصان یہ ہورہا ہے کہ لوگ اپنا کام دبئی شفٹ کررہے ہیں اس کے علاوہ آئی ٹی کے حوالے سے افرادی قوت پاکستان کے بجائے بھارت سے لی جارہی ہے۔ مسئلے کا حل بیان کرتے ہوئے ان کا کہنا تھا کہ حکومت کو چاہیے کہ دیگر ممالک کی طرح ایک پالیسی فریم مرتب کرے کہ سب کو اس دائرے میں رہتے ہوئے کام کرنا ہے یا سوشل میڈیا استعمال کرنا ہے لیکن نیٹ بند کرنا مسئلے کا حل نہیں بلکہ مزید الجھن کا سبب بنے گا۔ سی ای او ایمبلم ٹیکنالوجی سلمان ارشد نے موجودہ حکمرانوں پر شدید تنقید کرتے ہوئے کہا کہ پاکستان کو ایتھوپیا بنانے کی پوری کوشش کی جارہی ہے، نااہل حکمران، لاعلم لوگ اور لاغرض پالیسی ساز پتہ نہیں اس ملک کے ساتھ کیا کرچکے ہیں اور مزید کیا کرنا چاہتے ہیں۔ انہوں نے کہا کہ پاکستان کو یومیہ کروڑوں ڈالرز کا نقصان ہورہا ہے، ملک کی دیگر صنعتیں تو بحران کا شکار ہیں ہی اب آئی ٹی سیکٹر کو بھی تباہی کی جانب لے جایا جارہا ہے۔ ایک اور آئی ٹی ماہر نے بتایا کہ میں وی پی این سے متعلق حکومتی مؤقف سے بالکل بھی متفق نہیں ہوں، انٹرنیٹ کی سست رفتاری سے دو بڑے نقصانات ہورہے ہیں پہلا یہ کہ دنیا بھر کی بڑی کمپنیاں ہمارے ٹاپ فری لانسرز کو اپنی جانب راغب کرنے کیلیے بڑے پیکجز دے رہی ہیں اور لوگ یہاں سے باہر جارہے ہیں۔ اور دوسرا بڑا نقصان یہ کہ حکومت نے فری لانسرز سے یہ سہولت ہی چھین لی ہے اور اس کا الزام مختلف طریقوں سے دوسروں پر ڈالا جارہا ہے، جب ہر بچہ باہر جانے کی کوشش کرے گا تو آئی ٹی سیکٹر کیسے ترقی کرے گا؟",science-technology
597,ایلون مسک نے مارک زکربرگ کی گرفتاری کا مطالبہ کر دیا,https://urdu.arynews.tv/elon-musk-mark-zuckerberg-arrest/,"ٹیسلا اور اسپیس ایکس کے سی او او ایلون مسک نے ٹیلی گرام کے بانی پاول ڈوروف کی حمایت میں بیان دیتے ہوئے مارک زکربرگ کی گرفتاری کا مطالبہ کر دیا۔ میڈیا رپورٹس کے مطابق ایلون مسک پاول ڈوروف کی حمایت میں کھل کر سامنے آگئے جنہین آج فرانس میں پولیس نے متعدد الزامات پر گرفتار کیا۔ الزامات درست ثابت ہونے پر انہیں 20 سال قید کی سزا سنائی جا سکتی ہے۔ ایلون مسک نے سماجی رابطوں کے پلیٹ فارم ایکس (سابق ٹوئٹر) پر لکھا کہ میٹا کے زیرِ ملکیت انسٹاگرام پر بچوں کے استحصال پر زکربرگ کو گرفتار کیا جانا چاہیے۔ انہوں نے لکھا کہ مارک زکربرگ پہلے ہی سنسرشپ کے دباؤ کا شکار ہو چکے ہیں، انسٹاگرام پر بچوں کا استحصال ایک بڑا مسئلہ ہے لیکن زکربرگ کیلیے کو کوئی گرفتار نہیں کرتا جبکہ وہ وہ آزادانہ صارفین کی رائے کو سنسر کرتا ہے اور حکومتوں کو صارفین کے ڈیٹا تک غیر قانونی رسائی دیتا ہے۔ ان کا مزید کہنا تھا کہ آزاد اظہار رائے کی حمایت کیلیے ضروری ہے کہ آپ ایکس کی پوسٹیں اُن لوگوں کو بھیجیں جنہیں آپ جانتے ہیں، اور خاص طور پر وہ جو سنسرشپ والے ممالک میں رہتے ہیں۔ رواں سال فروری میں زکربرگ نے امریکی سینیٹ میں آن لائن بچوں کے جنسی استحصال کے متاثرین کے خاندانوں سے معافی مانگی تھی۔ میٹا کے بانی کا کہنا تھا کہ مجھے ان تمام مشکلات پر افسوس ہے جن سے آپ لوگ گزرے، کسی کو بھی ان مشکلات سے نہیں گزرنا چاہیے۔ انہوں نے امریکی سینیٹ میں بتایا تھا کہ ہم بہت زیادہ سرمایہ کاری کر رہے ہیں اور اس بات کو بھی یقینی بنانے کی کوششیں جاری رکھیں گے کہ آئندہ کسی کو بھی ان مشکلات سے گزرنا نہ پڑے۔",science-technology
598,"ملک میں اے ٹی ایم، ٹیلی کام سروس متاثر ہونے کی خبروں پر پی ٹی اے کا ردعمل",https://urdu.arynews.tv/pta-expressed-fear-of-major-telecom-blackout/,پاکستان میں اے ٹی ایم سروس اور ٹیلی کام سروس متاثر ہونے کی افواہوں پر پاکستان ٹیلی کمیونیکیشن اتھارٹی کا ردعمل آگیا۔ پاکستان میں اے ٹی ایم کی ممکنہ بندش سے متعلق سوشل میڈیا پر پھیلی ہوئی جعلی خبروں کے حوالے سے وضاحت کرتے ہوئے پی ٹی اے نے کہا ہے کہ ایل ڈی آئی نیٹ ورکس کو غیر فعال یا بند نہیں کیا گیا ہے۔ پی ٹی اے نے بتایا کہ ملک میں آئی ٹی یا مالیاتی سیکٹر بشمول اے ٹی ایم نیٹ ورکس متاثر ہونے کے ممکنہ طور پر کوئی امکانات نہیں ہیں۔ جاری بیان میں پی ٹی اے نے یہ بھی واضح کیا کہ میعاد ختم ہونے والے ایل ڈی آئی لائسنسوں کے آپریشنز معطل یا بند نہیں ہیں۔,science-technology
599,گوگل کروم  نے صارفین کی بڑی مشکل آسان کردی,https://urdu.arynews.tv/google-chrome-introducing-new-feature/,"گوگل کروم صارفین کی آسانی کے لئے نیا فیچر متعارف کرانے جارہا ہے، جس کے سبب اینڈرائیڈ ڈیوائسز اور ڈیسک ٹاپ کمپیوٹر پر کروم صارفین کو تمام گوگل اکاؤنٹ ڈیٹا تک رسائی میں مدد مل سکے گی۔ غیر ملکی ذرائع ابلاغ کے مطابق گوگل کروم کی جانب سے یہ فیچر آئی او ایس ڈیوائسز کے لیے بھی متعارف کرانے کا اعلان کچھ عرصے قبل کیا گیا تھا۔ اس کے سبب صارفین اپنے محفوظ پاس ورڈز، شیئرنگ ٹیبز،ویب ایڈریسز اور براؤزنگ سرگرمیوں تک رسائی مختلف ڈیوائسز میں حاصل کر پائیں گے۔ ایسا کرنے سے گوگل آئی او ایس، اینڈرائیڈ اور ڈیسک ٹاپ کمپیوٹر پر سنگل یونیفائی براؤزر کے طور پر امور انجام دے سکے گا، مگر ایسا جب ہوگا جب آپ اسے ایسا کرنے کی اجازت دیں گے۔ بلاگ پوسٹ میں کمپنی کا کہنا تھا کہ گوگل کروم پر سائن ان ہونے کے بعد آپ اپنے گوگل اکاؤنٹ میں محفوظ تمام پاس ورڈز، ایڈریسز اور دیگر ڈیٹا تک رسائی مختلف ڈیوائسز میں حاصل کرسکیں گے۔ اسی طرح آپ اگر دوران سفر کسی نئے فون میں سائن ان ہوتے ہیں تو تمام ڈیٹا تک رسائی اس فیچر کے باعث ممکن ہوسکے گی۔ اکاؤنٹ synchronizationکا فیچر اوپن ٹیبز اور براؤزنگ ہسٹری کے لیے خودکار طور پر ان ایبل نہیں ہوگا بلکہ آپ کو ایسا کرنا ہوگا۔ یاد رہے کہ گوگل کی جانب سے یہ بات نہیں بتائی گئی کہ اینڈرائیڈ اور ڈیسک ٹاپ صارفین کے لیے یہ فیچر کب تک متعارف کرایا جائے گا۔",science-technology
600,انٹرنیٹ کی سست رفتار :کئی کمپنیوں نے پاکستان میں کام بند کردیا,https://urdu.arynews.tv/internet-speed-slow-online-business/,"وطن عزیز میں گزشتہ ماہ سے انٹرنیٹ کی سست رفتاری کے باعث جہاں سماجی رابطوں میں دشواری کا سامنا ہے اور ساتھ ہی آن لائن کام کرنے والے لوگ بھی ذہنی دباؤ کا شکار ہیں۔ پاکستانیوں کی ایک بڑی تعداد جن میں نوجوان طبقہ قابل ذکر ہے، ان کی روزی روٹی کا دارومدار انٹرنیٹ کے ارد گرد گھومتا ہے اس سست رفتاری کی وجہ سے ان کے کام بھی کھٹائی میں پڑگئے اور کلائنٹس نے بھی رابطے منقطع کرنا شروع کردیے ہیں۔ کراچی کا ایک ایسا ہی اذہان نامی نوجوان جو ایک اسکول کا طالب علم ہے اپنے آن لائن کلائنٹ کے جانے سے پریشانی کا شکار ہے۔ اے آر وائی نیوز کراچی کی رپورٹ کے مطابق اذہام نے بتایا کہ اسکول سے آنے کے بعد کام کرتا ہوں لیکن اب بہت مشکلات پیش آرہی ہیں۔ A post shared by ARY News (@arynewstv) ان کا کہنا ہے کہ میں ایک بڑے پروجیکٹ پر کام کررہا تھا 60 آرڈرز تھے میرے پاس لیکن انٹرنیٹ کی سست رفتاری سے بہت زیادہ مسائل ہورہے ہیں۔ ایک فری لانسر عبدالحئی بھی ہیں جن کا ذریعہ معاش بھی انٹرنیٹ سے منسوب ہے، یہ نوجوان بھی انٹر نیٹ سلو ہونے سے مسائل کا شکار ہیں۔ عبدالحئی کا کہنا ہے کہ واٹس ایپ چلنے میں بہت دشواری ہورہی ہے جس کی وجہ سے اپنی ٹیم کے لوگوں سے رابطے نہیں ہوپا رہے۔ رپورٹ کے مطابق فری لانسرز کیلئے کام کرنے والی مختلف کمپنیوں نے پاکستان میں انٹرنیٹ اسپیڈ نہ ہونے کی وجہ سے کام بند کرنا شروع کردیا ہے۔ انٹرنیٹ کی سست روی نے جس طرح فری لانسرز کیلئے مشکلات کھڑی کی ہیں تو دوسری جانب انٹرنیشنل مارکیٹ میں پاکستان کے تشخص کو بھی متاثر کیا ہے۔ انٹرنیٹ سست ہونے کی وجہ سے ٹیکس گوشوارے جمع کرانے والے بھی پریشان ہیں، ٹیکس دہندگان کا کہنا ہے کہ ایف بی آر کا فارم اوپن نہیں ہو رہا ہے اور دستاویز اپ لوڈ نہیں ہو رہیں۔",science-technology
601,"’آئی سی سی کو جواب دیدیا، ہم پاکستان نہیں جائیں گے‘",https://urdu.arynews.tv/champions-trophy-2025-bcci-vice-president-rajiv-shukla/,"چیمپئنز ٹرافی 2025 کے معاملے پر بھارتی بورڈ کی ہٹ دھرمی برقرار ہے اور وہ حکومت کی اجازت کے بغیر پاکستان آنے پر رضامند نہیں ہیں۔ بھارتی میڈیا سے گفتگو کرتے ہوئے بی سی سی آئی کے نائب صدر راجیو شکلا کا کہنا ہے کہ چیمپئنز ٹرافی کے لیے پاکستان میں سیکیورٹی خدشات ہیں جس کے باعث ہماری ٹیم دورہ نہیں کرے گی۔ انہوں نے کہا کہ بھارتی بورڈ اپنے مؤقف پر قائم ہے اگر ہمیں حکومت اجازت دے گی تو ہی پاکستان جاسکتے ہیں ورنہ نہیں، اس حوالے سے آئی سی سی کو بھی جواب دے دیا گیا ہے۔ واضح رہے کہ پاکستان کی میزبانی میں ہونے والی چیمپئنز ٹرافی کے لیے بھارتی کرکٹ بورڈ نے سیکیورٹی کا بہانہ بناکر ٹیم بھیجنے سے انکار کردیا ہے جس پر پی سی بی نے سخت موقف اپنایا ہے۔ پی سی بی نے دوٹوک الفاظ میں کہا ہے کہ ایونٹ پاکستان میں ہی ہوگا بھارت آنا چاہتا ہے تو آئے نہیں تو دوسری ٹیم کا نام فائنل کرلیا جائے گا۔ بھارتی میڈیا کا کہنا ہے کہ آئی سی سی نے چیمپئنز ٹرافی 2025کے سلسلے میں پاکستان میں اسکردو، ہنزہ اور مظفر آباد میں ٹرافی کے دورے کو منسوخ کردیا ہے۔ یہ پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ دوسری جانب پی سی بی ذرائع نے یہ دعویٰ مسترد کردیا اور کہا ٹرافی ٹور پر بھارت کا اعتراض ناجائز ہے، ٹور کا شیڈول اور روٹ آئی سی سی کا منظور کردہ ہے۔ واضح رہے کہ آئی سی سی چیمپئنز ٹرافی 19 فروری سے 9 مارچ تک پاکستان میں شیڈول ہے۔ پاکستان اس کا میزبان ہی نہیں بلکہ دفاعی چیمپئن بھی ہے۔ ایونٹ کے لیے پی سی بی کی جانب سے حتمی تیاریاں جاری ہیں اور ماسوائے بھارت تمام ٹیموں نے پاکستان آ کر ایونٹ کھیلنے کی یقین دہانی کرا دی ہے۔",world
602,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",world
603,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",world
604,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",world
605,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",world
606,یورپی یونین کا پہلی مرتبہ اسرائیل کے خلاف تجارتی پابندی عائد کرنے پر غور,https://urdu.arynews.tv/eu-leaders-israel-trade-sanctions/,"برسلز: غزہ میں جنگ بندی سے انکار اور محصور پٹی میں بدترین مظالم کے باعث یورپی یونین پہلی مرتبہ اسرائیل کے خلاف تجارتی پابندی عائد کرنے پر غور کر رہی ہے۔ غیر ملکی میڈیا رپورٹس کے مطابق یورپی یونین کے وزرائے خارجہ کا اجلاس 18 نومبر کو طلب کیا گیا ہے، جس میں غزہ میں اسرائیلی حملوں اور اسرائیل کی مذاکرات میں عدم دل چسپی سے پیدا ہونے والی صورت حال پر تبادلہ خیال کیا جائے گا۔ یورپی یونین کی خارجہ اور سیکیورٹی پالیسی کے سربراہ جوزف بوریل کا کہنا ہے کہ اجلاس میں حتمی فیصلے پر پہنچنے کی کوشش کریں گے، بوریل نے اپنے بلاگ میں لکھا کہ ایک سال تک اسرائیلی حکام سے بین الاقوامی قوانین کا احترام کرنے کی اپیلیں کرنے کے بعد اب ہم اسرائیل کے ساتھ معمول کے تعاون کو جاری نہیں رکھ سکتے۔ غزہ کی تباہ حال صورت حال کی تصاویر ایک ہولناک صحرا کو ظاہر کرتی ہیں، یہ کوئی اتفاقی بات نہیں ہے کہ شمالی غزہ میں ہونے والے واقعات کو بیان کرنے کے لیے ’نسلی صفائی‘ کا لفظ تیزی سے استعمال ہو رہا ہے۔ یورپی یونین کی خارجہ پالیسی کے سربراہ نے غزہ، لبنان، مقبوضہ مغربی کنارے میں اسرائیل کے تشدد کی مذمت کی۔ اور کہا وزرائے خارجہ اسرائیل کے ساتھ سیاسی مذاکرات کو معطل کرنے اور غیر قانونی اسرائیلی بستیوں سے یورپ کو درآمدات پر پابندی لگانے کی تجویز پر تبادلہ خیال کریں گے۔ انھوں نے جمعہ کو کہا کہ غزہ کی بدتر ہوتی ہوئی صورت حال کو بیان کرنے کے لیے ہمارے پاس الفاظ ختم ہو رہے ہیں، غزہ کی پٹی کے بہت سے حصوں میں انسانی زندگی کو برقرار رکھنے والی کوئی چیز نہیں بچی ہے، ایک سال سے زیادہ عرصے سے شاید ہی کوئی صحافی یا بین الاقوامی مبصر غزہ میں داخل ہوا ہو، یہ کسی جمہوری ریاست کی جانب سے اب تک کا سب سے طویل معلوماتی بلیک آؤٹ ہے۔ جوزف بوریل کا کہنا تھا کہ یہ طرز غزہ میں بہت طویل عرصے سے چل رہا تھا، اب دوسری جگہوں پر نقل کیا جا رہا ہے، جنوبی لبنان میں، تقریباً 30 دیہاتوں کو ختم کر دیا گیا ہے، شدید لڑائی کے نتیجے میں نہیں بلکہ ایک کنٹرول طریقے سے۔ انھوں نے کہا کہ مغربی کنارے میں انتہاپسند آباد کاروں کا تشدد بہت سے فلسطینی کسانوں اور چرواہوں کو اپنی زمینوں سے دور کرنے پر مجبور کر رہا ہے، جنین اور تلکرم میں اسرائیلی فضائی حملوں نے شہری انفراسٹرکچر تباہ کر دیا ہے، اس جائزے کی بنیاد پر میں یورپی یونین کے رکن ممالک کو اسرائیل کے ساتھ سیاسی مذاکرات کو معطل کرنے کی تجویز پیش کروں گا، ایک سال کی درخواستوں کے بعد اب ہم اسرائیل کے ساتھ معمول کے مطابق کاروبار جاری نہیں رکھ سکتے۔",world
607,جاپان کی شہزادی یوریکو 101 برس کی عمر میں انتقال کرگئیں,https://urdu.arynews.tv/princess-yuriko-of-japan-dies/,جاپان کے شاہی خاندان کی سب سے بڑی رکن شہزادی یوریکو 101 برس کی عمر میں فانی دنیا کو خیر باد کہہ گئیں۔ بین الاقوامی خبر رساں ادارے کیرپورٹکے مطابق جاپان کی شہزادی یوریکو شاہی خاندان کی سب سے پرانی رکن تھیں جن کے انتقال کا اعلان امپیریل ہاؤس ہولڈ ایجنسی کی جانب سے کیا گیا۔ غیر ملکی میڈیا کا کہنا ہے کہ یوریکو کا انتقال 15 نومبر کو جاپان کے دارالحکومت ٹوکیو کے ایک اسپتال میں ہوا تاہم موت کی وجہ کیا بنی اس حوالے سے کچھ نہیں بتایا گیا۔ یوریکو 1923 میں پیدا ہوئی تھیں جبکہ 18برس کی عمر میں ان کی شادی شہزادہ میکاسا سے ہوئی جو ہیروہیٹو کے چھوٹے بھائی اور جاپان کے موجودہ شہنشاہ ناروہیٹو کے چچا لگتے ہیں۔ یوریکو کے شوہر شہزادہ میکاسا کا انتقال 2016 میں ہوا تھا جبکہ شہزادی کے انتقال کے بعد جاپان کے شاہی خاندان کی تعداد 16 ہوگئی ہے۔ امپیریل ہاؤس ہولڈ ایجنسی کے مطابق شہزادی یوریکو کو فالج کا اٹیک ہوا تھا جبکہ مارچ کے ماہ میں انہیں نمونیا کی شکایت بھی ہوئی تھی۔ شہزادی اپنی صحت گرنے سے قبل متعدد اخبارات اور رسالے بھی پڑھتی تھیں جبکہ ٹی وی پر خبریں اور بیس بال کا کھیل دیکھنا ان کا شوق تھا۔,world
608,"ذہنی معذور افراد کے ہوم کیئر میں آگ بھڑک اُٹھی، 10 جان سے گئے",https://urdu.arynews.tv/spain-10-dead-fire-breaks-out-nursing-home/,"اسپین میں ذہنی معذور افراد کے ہوم کیئر میں اچانک خوفناک آگ بھڑک اُٹھی، جس کے نتیجے میں 10افراد لقمہ اجل بن گئے۔ بین الاقوامی خبر رساں ادارے کی رپورٹ کے مطابق اسپین کے ٹاؤن ولافرانکا ڈی ایبرو میں بزرگ افراد کیلئے ہوم کیئر قائم کیا گیا ہے، جہاں ذہنی طور پر معذور عمر رسیدہ افراد کا خیال رکھا جاتا ہے۔ گزشتہ روز یہاں اچانک آگ بھڑک اٹھی جس کے باعث عمارت میں دھواں بھر گیا، بتایا جارہا ہے کہ ہوم کیئر میں 82 افراد رہائش پزیر تھے۔ فائر بریگیڈ کا عملہ آگ کی اطلاع ملتے ہی فوری موقع پر پہنچ گیا جس نے آگ پر قابو پایا اور زخمیوں و لاشوں کو اسپتال منتقل کردیا گیا ہے۔ غیر ملکی میڈیا کا کہنا ہے کہ خوفناک آگ کے باعث 10افراد موقع پر ہی زندگی کی بازی ہار گئے، جبکہ 2 اسپتال میں زیر علاج ہیں جن میں سے ایک کی حالت تشویشناک بتائی جارہی ہے انتظامیہ کی جانب سے شک ظاہر کیا گیا ہے کہ آگ کمرے میں موجود گدے پر لگی جس نے دیکھتے ہی دیکھتے دیگر کمروں کو بھی اپنی لپیٹ میں لے لیا۔",world
609,"بھارتی طالبہ کی فلپائن میں سالگرہ کے دن مشتبہ موت، دوستوں نے کیا بتایا؟",https://urdu.arynews.tv/mbbs-student-telangana-dies-in-philippines/,"بھارت کی ریاست تلنگانہ کے ضلع سنگاریڈی سے تعلق رکھنے والی ایک میڈیکل کی طالبہ فلپائن میں اپنی سالگرہ کے روز کمرے میں مردہ پائی گئی۔ بین الاقوامی خبر رساں ادارے کی رپورٹ کے مطابق پٹن چیرو منڈل سے تعلق رکھنے والی 17 سالا بھارتی طالبہ سنگدا فلپائن میں میڈیکل کی تعلیم حاصل کر رہی تھی۔ مقتولہ کے دوستوں نے بتایا کہ کل رات دیر گئے ہم اسے مبارکباد دینے کے لیے اس کے کمرے میں پہنچے جہاں اس کی لاش موجود تھی۔ رپورٹس کے مطابق معاملے کی اطلاع فوری طور پر پولیس کو فراہم کی گئی اور اس کے گھر والوں کو بھی مطلع کردیا گیا۔ میڈیکل کی بھارتی طالبہ کی اچانک موت کی وجوہات کا فوری طور پر پتہ نہیں چل سکا۔ مقتولہ کے گھر والوں کی جانب سے لاش کو بھارت بھجوانے درخواست کی گئی ہے۔ اس سے قبل بھارت کے حیدرآباد میں ایک انسانیت سوز واقعہ پیش آیا جب ایک شادی شدہ شخص نے اپنی محبوبہ کو بے دردی سے قتل کرکے لاش دفن کردی۔ بے رحم ملزم نے لڑکی کی لاش کے پہلے ٹکڑے کئے پھر ان ٹکڑوں کو دفن کردیا، لرزہ خیز قتل کی واردات ریاست تلنگانہ ضلع بھدرادری کتہ گوڑم میں پیش آئی، معاملے کا دو روز گزرنے کے بعد انکشاف ہوا۔ 32 سالہ سواتی اور شادی شدہ شخص ویرا بھدرم کے درمیان گزشتہ 6 سال سے تعلقات قائم تھے، سواتی بھی اسی کے گھر میں رہا کرتی تھی، خاندانی تنازعات اور معاشی مسائل کے باعث بھدرم اور سواتی کے درمیان جھگڑے معمول بن گئے تھے، جس پر سفاک ملزم نے انتہائی قدم اُٹھانے کی ٹھان لی۔ ملزم نے 9 نومبر کو مہلک ہتھیار سے سواتی کو موت کی نیند سلا دیا اور لاش کے ٹکڑے کرکے اسے قریبی کھیت میں دفن کردیا، پولیس کی جانب سے تحقیقات کی گئیں تو معاملے کا علم ہوا اور لاش کی باقیات نکال کر مزید تحقیقات کا آغاز کردیا گیا ہے۔",world
610,ڈونلڈ ٹرمپ کا روس اور یوکرین جنگ سے متعلق اہم بیان,https://urdu.arynews.tv/trump-vows-to-end-russia-ukraine-war/,"نومنتخب امریکی صدر ڈونلڈ ٹرمپ کا کہنا ہے کہ روس اور یوکرین جنگ کو اب ختم ہونا چاہئے۔ بین الاقوامی خبر رساں ادارے کیرپورٹکے مطابق نو منتخب ا مریکی صدر ڈونلڈ ٹرمپ نے ”امریکہ فرسٹ پولیٹکس” انسٹی ٹیوٹ کے لیے فلوریڈا میں اپنی حویلی میں منعقدہ گالا پروگرام سے خطاب کیا۔ اُنہوں نے کہا کہ ہم روس اور یوکرین پر بہت زیادہ محنت کریں گے، اس چیز کو اب نکتہ پذیر کیا جانا چاہیے۔ روس اور یوکرین کے درمیان جنگ کو اب ختم ہونا چاہئے۔ ٹرمپ نے اس بات پر بھی زور دیا کہ ان کی انتظامیہ مشرق وسطیٰ کی پیش رفت پر توجہ مرکوز کرے گی۔ نومنتخب صدر نے اپنی تقریر میں 5 نومبر کو ہونے والے صدارتی انتخابات کے نتائج کا حوالہ دیتے ہوئے کہا، ”129 سالوں میں یہ سب سے بڑی سیاسی فتح ہے۔ تمام سوئنگ سٹیٹس میں فتح حاصل کرلی ہے، عوامی رائے دہی میں بھی ہم آگے ہیں۔ دوسری جانب جرمن چانسلر اولاف شولز کا روس کے صدر پیوٹن سے دو برس بعد ٹیلی فونک رابطہ ہوا ہے۔ جسے یوکرین جنگ کے محاذ امن کی جانب اہم پیشرفت قرار دیا جارہا ہے۔ رپورٹ کے مطابق روس کے صدر پیوٹن کا کہنا تھا کہ انہوں نے مذاکرات سے کبھی انکار نہیں کیا، یوکرین نے اس میں ہمیشہ رکاوٹ ڈالی۔ پیوٹن نے کہا کہ ہم اب بھی بات چیت بحال کرنے کے لیے تیار ہیں، مگر معاہدے کے لیے تنازع کی جڑ ختم کرنا ہوگی، سیکیورٹی ایشوز پر روس کے تحفظات دور کیے جائیں اور علاقائی حقائق مدنظر رکھے جائیں۔",world
611,بھارت سے بنکاک جانے والے طیارے میں بم کی اطلاع,https://urdu.arynews.tv/bomb-threats-emergency-landing-nok-air-flight/,"بھارت میں نجی ایئر لائن کے طیارے میں بم کی اطلاع کے بعد سنسنی پھیل گئی، جس کے بعد پرواز کی مکمل تلاشی لی گئی۔ بین الاقوامی خبر رساں ادارے کیرپورٹکے مطابق شمس آباد انٹرنیشنل ایئرپورٹ سے بنکاک جانے والی پرواز میں بم کی دھمکی سے خوف و ہراس پھیل گیا۔ ذرائع کا کہنا ہے کہ ناک ایئر لائنز کی پرواز ڈی ڈی 959 میں ایک مسافر کے پاس بم ہونے کی دھمکی ملی تھی۔ معاملہ سامنے آنے پر سیکیورٹی حکام نے فوراً ایکشن لیتے ہوئے مشتبہ مسافر کو حراست میں لے کر ایئر پورٹ پولیس کے حوالے کردیا گیا۔ پرواز کو ایئر پورٹ پر ہی روک کر اس کی تلاشی لی گئی، طیارہ میں 130 مسافر بنکاک جانے کے لیے سوارتھے جو خوف میں مبتلا ہوگئے۔ پولیس کی جانب سے تحقیقات شروع کردی گئی ہیں کہ مشتبہ شخص کون ہے اور کہاں جا رہا تھا۔ واضح رہے کہ 7 ستمبر کو بھی بھارت میں نجی ایئرلائن کے طیارے میں بم کی اطلاع کے بعد جہاز نے ترکیہ کے ارضروم ہوائی اڈے پر ہنگامی لینڈنگ کی تھی۔ عرب میڈیا کا اس حوالے سے کہنا ہے کہ بھارتی مسافر طیارے کو بم کی اطلاع پر ارضروم ایئرپورٹ پر لینڈ کرایا گیا، طیارہ بھارتی شہر ممبئی سے جرمنی کے شہر فرنکفرٹ کی طرف گامزن تھا۔ رپورٹس کے مطابق مسافر طیارے میں عملے کے ارکان کے علاوہ 247 مسافر سوار تھے۔",world
612,بچوں کے وارڈ میں آگ لگنے سے 10 بچے زندہ جل گئے,https://urdu.arynews.tv/jhansi-hospital-fire-10-infants-death/,"بھارت کی ریاست اتر پردیش کے میڈیکل کالج میں واقع بچوں کے انٹنسیو کیئر یونٹ میں اچانک خوفناک آگ بھڑک اُٹھی، جس کے نتیجے میں 10 بجے زندگی کی بازی ہار گئے۔ بین الاقوامی خبر رساں ادارے کیرپورٹکے مطابق ڈی ایم ایناش کمار کا اس حوالے سے کہنا تھا کہ جھانسی میڈیکل کالج کے بچوں کے وارڈ میں آگ بھڑک اُٹھی، بعض بچوں کے جھلس جانے کی اطلاعات سامنے آئی ہیں۔ انہوں نے کہا کہ چیف منسٹر اتر پردیش یوگی آدتیہ ناتھ نے حادثے پر افسوس کا اظہار کیا ہے اور وہ صورتحال پر نظر رکھے ہوئے ہیں۔ انہوں نے اندرون بارہ گھنٹے اس واقعہ کی رپورٹ بھی طلب کر لی ہے۔ واضح رہے کہ آگ لگنے کی اطلاع ملتے ہی فائر بریگیڈ کو طلب کرلیا گیا تھا، 10 بچوں کی اموات پر والدین کو زار و قطار روتے دیکھا گیا۔ اس سے قبل بھارت میں حیدرآباد کے پرانے شہر میں بے رحم شوہر نے بیوی کو قتل کرنے کے بعد لاش کو آگ لگادی۔ بنڈلہ گوڑہ ہاشم آباد کے فیاض قریشی (25) سال اور قمر بیگم (23) کی شادی کو چند سال ہی ہوئے تھے۔ شوہر اپنی بیوی پر شک کرتا تھا، جس کے باعث اکثر دونوں میں لڑائی جھگڑا رہتا تھا، گزشتہ روز دونوں کے درمیان اسی بات پر لڑائی ہوئی، شوہر نے طیش میں آکر خنجر سے بیوی کو قتل کردیا اس کے بعد پیٹرول چھڑک کر لاش کو بھی جلا ڈالا۔ پولیس کا اس حوالے سے کہنا ہے کہ شوہر کے خلاف قتل کا مقدمہ درج کرکے ملزم کی تلاش شروع کردی گئی ہے۔",world
613,گاڑی کی ٹکر سے ای رکشہ میں بیٹھی خاتون کی گود سے بچی اڑ کر نالے میں‌ جا گری,https://urdu.arynews.tv/e-rickshaw-accident-india/,"علی گڑھ: بھارتی ریاست یو پی میں ایک افسوس ناک واقعہ پیش آیا ہے جس میں ای رکشے میں بیٹھی ایک ڈیڑھ سالہ بچی گاڑی کی ٹکر لگنے کے باعث ماں کی گود سے اڑ کر نالے میں جا گری۔ بھارتی میڈیا رپورٹس کے مطابق اترپردیش کے ضلع علی گڑھ کے علاقے ایل پور گدھیا میں سڑک حادثے میں اس وقت ایک بچی کی موت ہو گئی جب ایک گاڑی کی ٹکر کی وجہ سے وہ نالے میں گری۔ جعمرات کی شام کو پیش آئے واقعے میں میونسپل کارپوریشن کی کچرا اٹھانے والی گاڑی نے ای رکشہ کو زور دار ٹکر ماری تھی، جس کی وجہ سے رکشے میں بیٹھی ماں کی گود سے ڈیڑھ سالہ بچی اڑ کر نالے میں گر گئی اور ڈوب گئی، حادثے میں تین دیگر افراد بھی زخمی ہوئے۔ رپورٹ کے مطابق دلیپ کمار نامی شخص شہر سے سامان لے کر اپنی بیوی، ڈیڑھ سالہ بیٹی پرگیہ اور خالہ کے ساتھ گاؤں واپس جا رہا تھا کہ بننا دیوی علاقے میں پیچھے سے آنے میونسپل کارپوریشن کی کچرا اٹھانے والی گاڑی نے ان کے ای رکشے کو ٹکر مار دی۔ ٹکر اتنی اتنی زوردار تھی کہ ڈیڑھ سالہ پرگیہ اڑ کر سڑک کے کنارے نالے میں جا گری۔ معصوم بچی نالے میں گرنے کے بعد ڈوب گئی، جسے بچایا نہیں جا سکا، واقعے کے بعد مشتعل مقامی لوگوں نے لڑکی کے اہل خانہ کی حمایت میں سڑک بلاک کر دی اور قصوروار میونسپل کارپوریشن ڈرائیور کے خلاف کارروائی کا مطالبہ کیا۔ پولیس نے اہل خانہ کی شکایت پر فرار ڈرائیور کے خلاف مقدمہ درج کر لیا، اور میونسپل کارپوریشن کی گاڑی کو ضبط کر لیا گیا۔",world
614,روس کے صدر سے جرمن چانسلر کا 2 برس بعد ٹیلی فونک رابطہ,https://urdu.arynews.tv/putin-talks-with-german-chancellor/,"جرمن چانسلر اولاف شولز کا روس کے صدر پیوٹن سے دو برس بعد ٹیلی فونک رابطہ ہوا ہے۔ جسے یوکرین جنگ کے محاذ امن کی جانب اہم پیشرفت قرار دیا جارہا ہے۔ بین الاقوامی خبر رساں ادارے کی رپورٹ کے مطابق روس کے صدر پیوٹن کا کہنا تھا کہ انہوں نے مذاکرات سے کبھی انکار نہیں کیا، یوکرین نے اس میں ہمیشہ رکاوٹ ڈالی۔ پیوٹن نے کہا کہ ہم اب بھی بات چیت بحال کرنے کے لیے تیار ہیں، مگر معاہدے کے لیے تنازع کی جڑ ختم کرنا ہوگی، سیکیورٹی ایشوز پر روس کے تحفظات دور کیے جائیں اور علاقائی حقائق مدنظر رکھے جائیں۔ اس سے قبل والڈائی فورم سے خطاب کرتے ہوئے پیوٹن کا کہنا تھا کہ دنیا کو ماسکو کی ضرورت ہے واشنگٹن یا برسلز کچھ نہیں کر سکتے، امریکا اور اس کے اتحادی اپنی تسلط پسندانہ خواہشات پر عمل پیرا ہیں۔ انہوں نے کہا کہ عالمی سیاست کا بہاؤ مغرب کی خواہشات کے خلاف چل رہا ہے دنیا مٹتی ہوئی بالادستی کی دنیا سے بڑھتی ہوئی کثیر قطبیت کی طرف جارہی ہے، پرانے تسلط پسند جو دنیا پر حکمرانی کرنے کے عادی تھیاب ان کی بات نہیں سنی جا رہی۔ مغرب کے اپنے استثنیٰ کے بارے میں عقائد عالمی المیے کا باعث بن سکتیہیں کوئی ضمانت نہیں دے سکتا کہ مغرب اپنی پوزیشن کیلئے جوہری ہتھیاروں کا سہارا نہیں لیگا۔",world
615,بیروت میں رہائشی علاقوں کو نشانہ بنا کر اسرائیلی فورسز نے 59 لبنانی شہید کر دیے,https://urdu.arynews.tv/beirut-israel-lebanon-bombing-residential-area/,"بیروت: لبنان پر اسرائیل کی وحشیانہ بمباری جاری ہے، گزشتہ چوبیس گھنٹوں کے دوران اسرائیلی بمباری میں 59 لبنانی شہید ہو گئے، جب کہ 128 زخمی ہوئے۔ لبنان کی وزارت صحت کے مطابق صہیونی فورسز نے جنوبی بیروت میں رہائشی علاقوں کو نشانہ بنایا، اسرائیلی فورسز نے رہائشی عمارتوں پر بم برسائے تو ہر طرف بھگدڑ مچ گئی، بمباری سے پولیس اسٹیشن بھی تباہ ہو گیا، اور بیروت کے کئی علاقے کھنڈر بن گئے۔ اکتوبر 2023 میں غزہ میں جارحیت شروع ہونے کے بعد سے لبنان میں اسرائیلی حملوں میں کم از کم 3,445 لبنانی شہید اور 14,599 زخمی ہو چکے ہیں۔ ادھر حزب اللہ کی جانب سے بھی شمالی اسرائیل میں راکٹ داغے گئے ہیں۔ الجزیرہ کے مطابق اسرائیل نے بیروت پر اس وقت پے در پے فضائی حملے کیے جب ایران کے سپریم لیڈر کے ایک سینئر مشیر نے لبنانی دارالحکومت کا دورہ کیا۔ یہ دورہ امریکا کی طرف سے اسرائیل اور حزب اللہ کے درمیان لڑائی کے خاتمے کے لیے جنگ بندی کی تجویز پیش کرنے کے ایک دن بعد ہوا ہے۔ ایران کے سپریم لیڈر علی خامنہ ای کے سینئر مشیر علی لاریجانی نے بیروت کے دورے کے دوران کہا کہ ایران اسرائیل کے ساتھ جنگ بندی کے لیے کسی بھی فیصلے میں لبنان کی حمایت کرے گا۔",world
616,"’آئی سی سی کو جواب دیدیا، ہم پاکستان نہیں جائیں گے‘",https://urdu.arynews.tv/champions-trophy-2025-bcci-vice-president-rajiv-shukla/,"چیمپئنز ٹرافی 2025 کے معاملے پر بھارتی بورڈ کی ہٹ دھرمی برقرار ہے اور وہ حکومت کی اجازت کے بغیر پاکستان آنے پر رضامند نہیں ہیں۔ بھارتی میڈیا سے گفتگو کرتے ہوئے بی سی سی آئی کے نائب صدر راجیو شکلا کا کہنا ہے کہ چیمپئنز ٹرافی کے لیے پاکستان میں سیکیورٹی خدشات ہیں جس کے باعث ہماری ٹیم دورہ نہیں کرے گی۔ انہوں نے کہا کہ بھارتی بورڈ اپنے مؤقف پر قائم ہے اگر ہمیں حکومت اجازت دے گی تو ہی پاکستان جاسکتے ہیں ورنہ نہیں، اس حوالے سے آئی سی سی کو بھی جواب دے دیا گیا ہے۔ واضح رہے کہ پاکستان کی میزبانی میں ہونے والی چیمپئنز ٹرافی کے لیے بھارتی کرکٹ بورڈ نے سیکیورٹی کا بہانہ بناکر ٹیم بھیجنے سے انکار کردیا ہے جس پر پی سی بی نے سخت موقف اپنایا ہے۔ پی سی بی نے دوٹوک الفاظ میں کہا ہے کہ ایونٹ پاکستان میں ہی ہوگا بھارت آنا چاہتا ہے تو آئے نہیں تو دوسری ٹیم کا نام فائنل کرلیا جائے گا۔ بھارتی میڈیا کا کہنا ہے کہ آئی سی سی نے چیمپئنز ٹرافی 2025کے سلسلے میں پاکستان میں اسکردو، ہنزہ اور مظفر آباد میں ٹرافی کے دورے کو منسوخ کردیا ہے۔ یہ پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ دوسری جانب پی سی بی ذرائع نے یہ دعویٰ مسترد کردیا اور کہا ٹرافی ٹور پر بھارت کا اعتراض ناجائز ہے، ٹور کا شیڈول اور روٹ آئی سی سی کا منظور کردہ ہے۔ واضح رہے کہ آئی سی سی چیمپئنز ٹرافی 19 فروری سے 9 مارچ تک پاکستان میں شیڈول ہے۔ پاکستان اس کا میزبان ہی نہیں بلکہ دفاعی چیمپئن بھی ہے۔ ایونٹ کے لیے پی سی بی کی جانب سے حتمی تیاریاں جاری ہیں اور ماسوائے بھارت تمام ٹیموں نے پاکستان آ کر ایونٹ کھیلنے کی یقین دہانی کرا دی ہے۔",world
617,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",world
618,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",world
619,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",world
620,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",world
621,کیا ایران ٹرمپ کو قتل کرنا چاہتا ہے؟ ایرانی وزارت خارجہ کا اہم بیان,https://urdu.arynews.tv/iran-denies-plot-to-assassinate-trump/,"ایران کی جانب سے وضاحت کی گئی ہے کہ وہ نو منتخب امریکی صدر ڈونلڈ ٹرمپ کو قتل کرنا نہیں چاہتا، ایران نے قتل کرنے کی سازش میں ملوث ہونے کی تردید کردی۔ امریکی میڈیا نے یہ دعویٰ کیا ہے کہ ایران نے گزشہ ماہ صدر بائیڈن انتظامیہ کو اس حوالے سے خط لکھا تھا۔ جس میں کہا گیا کہ وہ ٹرمپ کے قتل کی سازش نہیں کرے گا۔ ایرانی وزارت خارجہ کا کہنا تھا کہ ایران کسی بھی سابق یا موجودہ امریکی عہدیدار کو قتل کرنے کی سازش کے الزامات کو پوری طرح مسترد کرتا ہے۔ واضح رہے کہ موجودہ امریکی صدر جوبائیڈن کی انتظامیہ نے خبردار کیا تھا کہ ڈونلڈ ٹرمپ کے قتل کی ایرانی کوشش جنگ تصور کی جائے گی۔ ٹرمپ کے قتل کی مبینہ منصوبہ بندی کے الزام میں امریکا نے ایک افغان شہری کو حراست میں لیا تھا کہ جس کے بارے میں اُنہوں نے کہا تھا کہ اس کا تعلق ایرانی پاسداران انقلاب سے ہے۔ بائیڈن انتظامیہ نے الزام عائد کیا تھا کہ ٹرمپ پر قاتلانہ حملے کی منصوبہ بندی میں ایران ملوث ہے اور ملزم فرہاد شاکری کو پاسداران انقلاب نے یہ کام سونپا تھا جو کافی عرصہ تہران میں بھی قیام کرچکا ہے۔ واضح رہے کہ ٹرمپ پر دو بار قاتلانہ حملے کی کوشش کی جاچکی ہے، جس میں سے ایک بار پنسلوینیا میں انتخابی ریلی کے دوران ان پر حملہ کیا گیا تھا جس میں وہ محفوظ رہے تھے اور گولی لگنے سے ان کا کان زخمی ہوا تھا۔",world
622,کیرولین لیویٹ وائٹ ہاؤس کی کم عمر ترین ترجمان نامزد,https://urdu.arynews.tv/karoline-leavitt-white-house-press-secretary/,"واشنگٹن: نو منتخب امریکی صدر ڈونلڈ ٹرمپ انتظامیہ کے لئے اہم تعیناتیوں کا سلسلہ جاری ہے۔ ٹرمپ نے کیرولین لیویٹ کو وائٹ ہاؤس کی ترجمان نامزد کردیا ہے۔ بین الاقوامی خبر رساں ادارے کی رپورٹ کے مطابق کیرولین لیویٹ وائٹ ہاؤس کی کم عمر ترین ترجمان نامزد ہوئی ہیں، وہ ٹرمپ کے روز مرہ امور سے متعلق میڈیا کو آگاہی فراہم کریں گی۔ ٹرمپ نے اپنے ذاتی وکلا کو محکمہ انصاف میں اعلیٰ عہدوں پر تعینات کرنے کا ارادہ کیا ہوا ہے، یہ وکلا نو منتخب صدر کی کرمنل ڈیفنس ٹیم کا حصہ رہے ہیں۔ امریکی میڈیا کا اس حوالے سے کہنا ہے کہ نو منتخب صدر ٹرمپ کی جانب سے اگر یہ اقدام اُٹھایا گیا تو اس سے محکمہ انصاف سیاست کی نظر ہونے کا خدشہ ہے۔ اس سے قبل نو منتخب صدر ٹرمپ سینیٹر مارکو روبیو کو امریکا کا وزیر خارجہ نامزد کرچکے ہیں، جبکہ سابق ڈیموکریٹ رکن کانگریس تلسی گا بارڈ کو ڈائریکٹر نیشنل انٹیلی جنس مقرر کردیا گیا ہے۔ اس کے علاوہ نومنتخب صدر ٹرمپ نے قریبی ساتھی میٹ گیٹز کو اٹارنی جنرل نامزد کردیا ہے، میٹ گیٹز نے ٹرمپ کیخلاف مقدمات کو انتقامی کارروائی قرار دیا تھا۔",world
623,بھارت کو نیوزی لینڈ میں بھی شرمندگی کا سامنا,https://urdu.arynews.tv/khalistan-referendum-in-auckland-discussed/,"نیوزی لینڈ میں خالصتان ریفرنڈم رکوانے کی بھارتی کوششیں ناکام ہوگئی، نیوزی لینڈ نے خالصتان ریفرنڈم کیلئے سکھ فارجسٹس کو اجازت دے دی۔ رپورٹ کے مطابق نیوزی لینڈ کےشہرآکلینڈمیں  کل خالصتان ریفرنڈ م کا انعقاد کیاجائےگا، آکلینڈ کی حکومت اور پولیس نے ریفرنڈم کے انعقاد کی یقین دہانی کرادی۔ اس ریفرنڈم کا انعقاد آکلینڈ کے مرکزی علاقے او ٹی اسکوائر پر ہوگا، او ٹی اسکوائر پر ریفرنڈم کے حوالے سے تیاریاں کی جارہی ہیں۔ بھارتی وزیر خارجہ نے کیوی ہم منصب سے خالصتان ریفرنڈم پر بات کی تھی، نیوزی لینڈ کی وزارت خارجہ نے بھی گفتگو کی تصدیق کی ہے۔",world
624,حماس کے ہاتھوں 3 اسرائیلی فوجی ہلاک,https://urdu.arynews.tv/qassam-brigades-claims-killing-of-3-israeli-soldiers-in-northern-gaza/,"فلسطین کی مزاحمتی تنظیم حماس کے عسکری ونگ قسام بریگیڈ نے شمالی غزہ میں 3 اسرائیلی فوجیوں کو موت کے گھاٹ اتار دیا۔ الجزیرہ کیرپورٹکے مطابق قسام بریگیڈ نے ٹیلی گرام پر جاری ایک بیان میں بتایا کہ جنگجوؤں نے بیت لاہیا شہر کے شمال میں عباس کلیانی گول چکر کے قریب 3 صیہونی فوجیوں کو ہلاک کیا۔ بیت لاحیہ شمالی غزہ کا ایک شہر ہے جو جبالیہ اور بیت حنون کے قریب واقع ہے۔ تینوں شہر ایک ماہ سے جاری اسرائیلی فوج کے حملوں سے شدید متاثر ہیں۔ اسرائیل کی جانب سے انسانی امداد کے داخلے سے انکار کے باعث دسیوں ہزار فلسطینی خوراک، پانی اور ادویات کے بغیر رہ رہے ہیں۔ چند روز قبل حماس کے عہدیدار عبدالرحمان نے عرب ممالک پر زور دیا تھا کہ وہ غزہ پر اسرائیلی جارحیت کو روکنے کے لیے ہر ممکن کوشش کریں۔ اپنے بیان میں انہوں نے کہا تھا کہ عرب ممالک کو اسرائیل سے تعلقات ختم کرنے چاہئیں اور اسرائیلی جارحیت روکنے کیلئے جو ممکن کوشش ہو سکے وہ کرنی چاہیے۔ عہدیدار نے کہا تھا کہ عرب ممالک جو اسرائیل کیساتھ تعلقات رکھتے ہیں فوری توڑ دیں عرب ممالک فلسطینی کاز کے ساتھ جڑیں اور ہمارے ساتھ کھڑے ہوں، اسرائیلی وزرا کے بیانات ثابت کرتے ہیں فلسطین کاز کو ختم کرنے کا منصوبہ ہے اسرائیل امریکا کی حمایت سے فلسطین کاز کو ختم کرنے کے منصوبے پر کام کر رہا ہے۔ ان کا کہنا تھا کہ اسرائیل کا ہدف فلسطینیوں کے وجود اور شناخت کو ختم کرنا ہے اسرائیل کاہدف مقبوضہ مغربی کنارے پر مکمل کنٹرول حاصل کرنا ہے مغربی کنارے میں جو کچھ ہو رہا ہے وہ ایک خطرناک منصوبہ ہے تمام فلسطینیوں کو اپنے مقصد اور سرزمین کا دفاع کرنا چاہیے فلسطینی عوام کےپاس واحد آپشن حق کادفاع اور مزاحمت ہے۔",world
625,چوہے نے ہنستا بستا گھر اجاڑ دیا,https://urdu.arynews.tv/rat-killer-powder-family-india-news/,بھارتی ریاست تمل ناڈو کے شہر چنئی میں چوہے کی وجہ سے دو کمسن بچے ہلاک جبکہ ان کے والدین کی حالت تشویشناک ہوگئی۔ انڈین میڈیا کے مطابق متاثرہ خاندان نے گھر میں چوہے مارنے کیلیے زہریلی دوا رکھی تھی جو ہوا میں شامل ہو کر ایک کمرے میں پھیلی جس کے باعث دو کمسن بچوں اور والدین کی حالت غیر ہوئی۔ پڑوسیوں کو جب معاملے کا علم ہوا تو انہوں نے متاثرین کو قریبی اسپتال منتقل کیا تاہم بچے دورانِ علاج دم توڑ گئے جبکہ والدین کی حالت تشویشناک ہے۔ یہ بھی پڑھیں:تھانے میں موجود چرس کو چوہے غذا سمجھ کر کھا گئے جب پولیس نے واقعے کی اطلاع ملنے پر گھر کا معائنہ کیا تو معلوم ہوا کہ فیملی چوہوں سے تنگ تھی اور انہیں مارنے کیلیے زہریلی دوا کا استعمال کیا۔ ہلاک بچوں کے والد گریدھرن نے پیسٹ کنٹرول کمپنی سے مدد لی جس کے ورکرز گھر میں زہریلا پاؤڈر رکھ کر چلے گئے جو ہوا میں شامل ہو کر ایک کمرے میں پھیل گیا۔ متاثرہ فیملی اسی کمرے میں سو رہی تھی کہ اچانک ان کی طبیعت خراب ہونا شروع ہوئی۔ متاثرین کو چکر اور الٹیاں شروع ہوگئی تھیں۔ پولیس نے مذکورہ کمپنی کے 3 افراد کے خلاف مقدمہ درج کر کے واقعے کی مزید تحقیقات شروع کر دیں۔ اب تک دو افراد کو گرفتار کر لیا گیا جبکہ ایک کی تلاش جاری ہے۔,world
626,کم جونگ ان کا خطرناک ڈرون کی بڑے پیمانے پر پیداوار کا حکم,https://urdu.arynews.tv/north-koreas-kim-orders-mass-production-of-attack-drones/,"شمالی کوریا کے سپریم لیڈر کم جونگ ان نے خطرناک حملہ آور ڈرون کی بڑے پیمانے پر پیداوار کو تیز کرنے کا حکم جاری کر دیا۔ الجزیرہ کیرپورٹکے مطابق شمالی کوریا کے روس کے ساتھ گہرے فوجی تعاون پر عالمی برادری کو تشویش ہے تاہم ایسے میں کم جونگ ان نے خطرناک ہتھیار کی تیز رفتار پیداوار کا آرڈر دیا۔ شمالی کوریا کی سرکاری نیوز ایجنسی (KCNA) کے مطابق سپریم لیڈر نے مختلف قسم کے خودکش حملہ آور ڈرونز کے تازہ ترین تجربات کی نگرانی کی۔ یہ ڈرون گائیڈڈ میزائل کے طور پر مؤثر طریقے سے زمینی اور سمندری اہداف کو باآسانی نشانہ بنا سکتے ہیں۔ کم جونگ ان نے جلد از جلد ایک سیریل پروڈکشن سسٹم بنانے اور بڑے پیمانے پر پیداوار کی ضرورت پر زور دیا اور اس بات پر بھی روشنی ڈالی کہ کس طرح ڈرون جدید جنگ میں اہم کردار ادا کر رہے ہیں۔ شمالی کوریا نے سب سے پہلے اگست میں اپنے خودکش ڈرون کی نقاب کشائی کی تھی جس پر دفاعی ماہرین کا کہنا تھا کہ اس کو روس کے ساتھ ملک کے بڑھتے ہوئے اتحاد سے منسوب کیا جا سکتا ہے۔ ڈرون کو جنگ میں اہم ہتھیار سمجھا جاتا ہے کیونکہ یہ نسبتاً کم قیمت پر ٹینکوں اور دیگر اہداف پر حملہ کر سکتے ہیں، یوکرین اور مشرق وسطیٰ میں جاری جنگوں میں اس کا استعمال دیکھا جا سکتا ہے۔ جمعرات کو تجربہ کیے گئے ڈرونز نے پہلے سے طے شدہ راستوں پر پرواز کرنے کے بعد اہداف کو بالکل ٹھیک نشانہ بنایا۔ واضح رہے کہ شمالی کوریا نے یوکرین کے خلاف جنگ میں تقریباً 10,000 فوجیوں کو روس میں تعینات کیا ہے جن کی موجودگی کی تصدیق نیٹو، امریکا، یوکرین اور جنوبی کوریا نے کی ہے۔",world
627,ایران نے حزب اللہ کی حمایت میں بڑا بیان دے دیا,https://urdu.arynews.tv/iran-pledges-to-support-hezbollah/,"تہران: ایران نے لبنان کی مزاحمتی تنظیم حزب اللہ کے حق میں بڑا بیان دیا ہے کہ تہران ہر صورت اس کی حمایت جاری رکھے گا۔ الجزیرہ کیرپورٹکے مطابق لبنان میں موجود ایرانی سپریم لیڈر آیت اللہ خامنہ ای کے مشیر علی لاریجانی نے نگراں وزیر اعظم نجیب میقاتی اور پارلیمنٹ کے اسپیکر نبیہ بری سے ملاقات کے بعد مذکورہ بیان جاری کیا۔ علی لاریجانی نے کہا کہ ایران ہر صورت حزب اللہ کی حمایت جاری رکھے گا، ایران مزاحمت کی حمایت کرے گا اور حزب اللہ کے مؤقف کی حمایت کرے گا۔ انہوں نے مزید کہا کہ ہم کسی بھی چیز کو سبوتاژ کرنے کے خواہاں نہیں ہیں، ہم مسائل کے حل کی تلاش میں ہیں۔ دو روز قبل اسرائیلی وزیر اعظم نیتن یاہو نے ایران کی تیل تنصیبات پر حملے کی دھمکی دی۔ دہشتگرد ملک کے وزیر اعظم کا اپنے بیان میں کہنا تھا کہ ایران کی جانب سے حملے کی صورت میں اسرائیل ایران کی تیل کی تنصیبات پر حملہ آور ہو سکتا ہے۔ نیتن یاہو کا کہنا تھا کہ اسرائیل پر ایران کی جانب سے ایک اور حملہ ایرانیوں پر اربوں روپے کے ڈاکے کے مترادف ہوگا۔ دھمکی آمیز لہجے میں ان کا کہنا تھا کہ اگر اسرائیل نے ایرانی تیل کی تنصیبات پر حملہ کر دیا تو ایران میں معاشی تباہی کی صورتحال پیدا ہو جائے گی۔",world
628,"اب غزہ جنگ ختم کرنے کا وقت آ گیا، امریکا",https://urdu.arynews.tv/america-on-israel-and-gaza-war/,"امریکی وزیر خارجہ انٹونی بلنکن نے کہا ہے کہ اسرائیل نے غزہ میں اپنے مقاصد حاصل کر لیے ہیں اور اب جنگ ختم کرنے کا وقت ہے۔ عرب نیوز کے مطابق امریکی وزیر خارجہ انٹونی بلنکن نے کہا کہ یہ وقت ہے کہ اسرائیل غزہ میں جاری جنگ کو ختم کرنے کی جانب بڑھے۔ ’طویل عرصے کے لیے حقیقی طور پر جنگ میں وقفہ کیا جائے، تاکہ اس تنازع سے متاثر ہونے والی آبادی تک بنیادی اور فوری امداد پہنچائی جا سکے۔ امریکی وزیر خارجہ نے عالمی برادری پر زور دیا کہ وہ حماس پر مزید دباؤ بڑھائیں تاکہ دشمنیوں کو ختم کرنے کے لیے جنگ میں لمبا اور ’حقیقی‘ وقفہ کیا جا سکے۔ ان کا کہنا تھا کہ انہوں نے عزہ کے انسانی بحران کو حل کرنے کے لیے مسلسل اور متواتر کوششوں پر زور دیتے ہوئے کہا کہ اسرائیل کی ذمہ داری بنتی ہے کہ وہ انسانی امداد کی فراہمی کی سہولت کاری کرے اور اس کے لیے جنگ کو ختم کرنا ہی غزہ کی سویلین آبادی کو ہنگامی بنیادوں پر درکار امداد کی فراہمی کا سب سے موثر ذریعہ ہوگا۔ انٹونی بلنکن نے یہ بھی کہا کہ امن کے حصول کے لیے تمام فریقین کے تعاون کی ضرورت ہے، تاکہ انسانی امداد کی رسائی ممکن ہو۔",world
629,"باس اور کام کے جھنجھٹ سے آزاد سالانہ ایک ارب تنخواہ پر ملازمت، مگر کوئی کرنے کو نہیں تیار!",https://urdu.arynews.tv/one-billion-yearly-salary-job-but-no-one-interested/,"آج کے بے روزگاری کے دور میں ایک ملازمت ایسی بھی ہے جس میں سالانہ تنخواہ لگ بھگ ایک ارب پاکستانی روپے ہے لیکن کوئی کرنے کو تیار نہیں۔ غیر ملکی میڈیا کے مطابق 3.6 ملین ڈالر سالانہ (پاکستانی لگ بھگ ایک ارب روپے) کی پرکشش تنخواہ والی ملازمت مصر کی جانب سے آفر کی گئی ہے۔ اس ملازمت میں نہ باس کی ڈانٹ کا ڈر ہے اور نہ ہی زیادہ کام کی فکر۔ یہ ملازمت کرنے والے شخص کو زیادہ کچھ نہیں کرنا بس ایک سوئچ آن اور آف کرنا ہے، لیکن کروڑ پتی بننے کے شدید خواہشمند افراد بھی یہ نوکری کرنے کو ہرگز ہرگز تیار نہیں ہیں۔ اس کی وجہ یہ ہے کہ یہ ملازمت مصر میں اسکندریہ بندرگاہ کے قریب فاروس جزیرے پر واقع لائٹ ہاؤس کیپر کی جانب ہے، جہاں ملازم کو صرف سوئچ آن یا آف کرنا ہوگا۔ اسکندریہ کا فاروس دنیا کا پہلا مینارہ ہے جو ٹولیمی سلطنت کے دور میں247 تا 280 سال قبل مسیح تعمیر کیا گیا تھا۔ اس کی بلندی 393 سے 450 قدم تھی۔ یہ انسان کی بنائی ہوئی دنیا کی سب سے بلند عمارت مانی جاتی ہے اور دنیا کے سات عجائبات میں یہ بھی شامل ہے۔ اس مینارے کو بحری جہازوں کی اسکندریہ کے مصروف بندرگاہ تک بحفاظت رہنمائی کرنے کے لیے بنایا گیا تھا۔ اس لائٹ ہاؤس میں کیپر پر روزانہ کام کا کوئی دباؤ نہیں ہوتا۔ اسے صرف رات کے وقت روشنی کے ذریعے راستہ دکھانا، ان کی نگرانی کرنا اور انہیں خطرناک چٹانوں سے محفوظ رکھنا ہے۔ اس کام میں کوئی باس مسلسل ان کی نگرانی نہیں کرتا۔ اس کے پاس کھانے اور آرام کرنے کے لیے وقت ہی وقت ہوتا ہے۔ لائٹ ہاؤس سمندر کے بیچوں بیچ لوگوں اور معاشرے سے بہت دور واقع ہے۔ رکھوالے کو وہاں تنہا رہنا پڑے گا۔ کیپر سال بھر میں صرف چند خاص مواقع پر اپنے باس کے ساتھ بات چیت کرتا ہے۔ سماجی رابطے کی یہ کمی شدید تنہائی کا باعث بن سکتی ہے، جس سے ذہنی صحت متاثر ہوتی ہے۔ سمندر کے شور میں یہی ہولناک تنہائی ہی وہ بڑا سبب ہے جس کی وجہ سے کوئی بھی پرکشش تنخواہ کے باوجود یہ ملازمت نہیں کرنا چاہتا۔",world
630,"نیوزی لینڈ میں خاتون ممبر پارلیمنٹ کا ڈانس کرکے احتجاج، ویڈیو وائرل",https://urdu.arynews.tv/nz-female-mp-dances-protest-video-viral/,"ویلنگٹن: نیوزی لینڈ کی پارلیمنٹ میں کچھ ممبران کی جانب سے ایک بل کی مخالفت کی گئی، اس موقع پر خاتون ممبر پارلیمنٹ نے روایتی رقص کرکے اپنا احتجاج ریکارڈ کرایا۔ بین الاقوامی خبر رساں ادارے کی رپورٹ کے مطابق نیوزی لینڈ کی کم عمر ترین ممبر پارلیمنٹ ہانہ رواہیتی مائیپی کلارک کو ویڈیو میں جذباتی انداز میں پارلیمنٹ میں پیش کردہ بل کی مخالفت کے دوران روایتی رقص کرتے دیکھا جاسکتا ہے۔ کم عمر ترین ممبر پارلیمنٹ نے بل کو پھاڑ کر روایتی رقص مورائی ہاکا شروع کیا جس کے بعد اسمبلی کے دیگر ممبران اور گیلری میں بیٹھے لوگ ان کا ساتھ دینے کے لئے اُٹھ گئے اور ڈانس شروع کردیا، صورتحال کو دیکھتے ہوئے اسپیکر اسمبلی نے اجلاس ملتوی کردیا۔ غیر ملکی میڈیا کے مطابق نیوزی لینڈ اسمبلی میں ملک کے قدیم باشندوں مورائی (پولی نیشیئن نسل) کے حقوق سے متعلق 1840 میں ہونے والے معاہدے کی نئی تشریح سے متعلق بل پیش کیا گیا تھا اور مائیپی کلارک اس کے شدید خلاف تھیں۔ 22 سالہ مائیپی کلارک کا تعلق بھی نیوزی لینڈ کے قدیم باشندوں مورائی سے ہے جو یورپی آباد کاروں کی نیوزی لینڈ میں آمد سے ہزاروں سال قبل یہاں کے اصل (قدیمی) باشندے تھے۔",world
631,"’آئی سی سی کو جواب دیدیا، ہم پاکستان نہیں جائیں گے‘",https://urdu.arynews.tv/champions-trophy-2025-bcci-vice-president-rajiv-shukla/,"چیمپئنز ٹرافی 2025 کے معاملے پر بھارتی بورڈ کی ہٹ دھرمی برقرار ہے اور وہ حکومت کی اجازت کے بغیر پاکستان آنے پر رضامند نہیں ہیں۔ بھارتی میڈیا سے گفتگو کرتے ہوئے بی سی سی آئی کے نائب صدر راجیو شکلا کا کہنا ہے کہ چیمپئنز ٹرافی کے لیے پاکستان میں سیکیورٹی خدشات ہیں جس کے باعث ہماری ٹیم دورہ نہیں کرے گی۔ انہوں نے کہا کہ بھارتی بورڈ اپنے مؤقف پر قائم ہے اگر ہمیں حکومت اجازت دے گی تو ہی پاکستان جاسکتے ہیں ورنہ نہیں، اس حوالے سے آئی سی سی کو بھی جواب دے دیا گیا ہے۔ واضح رہے کہ پاکستان کی میزبانی میں ہونے والی چیمپئنز ٹرافی کے لیے بھارتی کرکٹ بورڈ نے سیکیورٹی کا بہانہ بناکر ٹیم بھیجنے سے انکار کردیا ہے جس پر پی سی بی نے سخت موقف اپنایا ہے۔ پی سی بی نے دوٹوک الفاظ میں کہا ہے کہ ایونٹ پاکستان میں ہی ہوگا بھارت آنا چاہتا ہے تو آئے نہیں تو دوسری ٹیم کا نام فائنل کرلیا جائے گا۔ بھارتی میڈیا کا کہنا ہے کہ آئی سی سی نے چیمپئنز ٹرافی 2025کے سلسلے میں پاکستان میں اسکردو، ہنزہ اور مظفر آباد میں ٹرافی کے دورے کو منسوخ کردیا ہے۔ یہ پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ دوسری جانب پی سی بی ذرائع نے یہ دعویٰ مسترد کردیا اور کہا ٹرافی ٹور پر بھارت کا اعتراض ناجائز ہے، ٹور کا شیڈول اور روٹ آئی سی سی کا منظور کردہ ہے۔ واضح رہے کہ آئی سی سی چیمپئنز ٹرافی 19 فروری سے 9 مارچ تک پاکستان میں شیڈول ہے۔ پاکستان اس کا میزبان ہی نہیں بلکہ دفاعی چیمپئن بھی ہے۔ ایونٹ کے لیے پی سی بی کی جانب سے حتمی تیاریاں جاری ہیں اور ماسوائے بھارت تمام ٹیموں نے پاکستان آ کر ایونٹ کھیلنے کی یقین دہانی کرا دی ہے۔",world
632,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",world
633,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",world
634,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",world
635,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",world
636,پاپوا نیو گنی میں 6.6 شدت کا زلزلہ,https://urdu.arynews.tv/magnitude-6-6-earthquake-hits-papua-new-guinea/,"بحرالکاہل کے کنارے واقع پاپوا نیو گنی میں 6.6 شدت کا زلزلہ آیا ہے۔ کسی جانی و مالی نقصان کی اطلاع سامنے نہیں آئی۔ بین الاقوامی خبر رساں ادارے کیرپورٹکے مطابق امریکن جیولوجیکل سروے کا اس حوالے سے کہنا ہے کہ 6.6 شدت کے زلزلے کا مرکز ملک کے مشرق میں نیو برطانیہ جزیرے پر واقع کوکوپو شہر کے ساحل سے دوری پر بیج سمندر میں تھا۔ رپورٹس کے مطابق 51 کلومیٹر کی گہرائی میں آنے والے زلزلے کے بعد سونامی کی کوئی وارننگ جاری نہیں کی گئی، ابتدائی اطلاعات کے مطابق زلزلے میں کسی جانی و مالی نقصان کی اطلاع نہیں ملی۔ پاپوا نیو گنی بحرالکاہل کے ”رنگ آف فائر” پر واقع ہے جہاں اکثر و بیشتر زلزلے آتے ہیں اور آتش فشاں فعال بنتے ہیں۔ واضح رہے کہ گزشتہ ماہ ترکیے کے مشرقی علاقے 6.1 شدت کے زلزلے کے جھٹکوں سے لرز اُٹھے تھے۔ ترکیے کی ڈیزاسٹر اینڈ ایمرجنسی اتھارٹی (اے ایف اے ڈی) کا اس حوالے سے کہنا ہے کہ مشرقی صوبے ملاتیا میں 6.1 شدت کا زلزلہ ریکارڈ کیا گیا ہے۔ زلزلے کے سبب جانی و مالی نقصان کی کوئی اطلاع تاحال موصول نہیں ہوئی ہے۔ بحیرہ روم کے زلزلہ پیما مرکز کے مطابق ترکیے کے مشرقی ریجن میں زلزلے کے جھٹکے محسوس کیے گئے، زلزلہ کی گہرائی زیر زمین 9 کلومیٹر تھی جبکہ زلزلے کی شدت ریکٹر اسکیل پر 6.1 ریکارڈ کی گئی ہے۔",world
637,اسرائیلی جنگی طیاروں کے بیروت پر متعدد فضائی حملے,https://urdu.arynews.tv/israel-launches-airstrikes-on-beirut/,"لبنان کے دارالحکومت بیروت پر اسرائیلی جنگی طیاروں کی جانب سے بمباری کا سلسلہ جاری ہے، چند گھنٹوں میں اسرائیلی جنگی طیاروں نے متعدد فضائی حملے کیے ہیں۔ عرب میڈیا کا اس حوالے سے کہنا ہے کہ اسرائیلی جنگی طیاروں نے بیروت کے جنوبی ٹاؤن ضاحیہ اور رفیق الحریری ایئرپورٹ کے قریب حملے کئے ہیں، تاہم اس دوران ایئر پورٹ پر طیاروں کی آمد و رفت جاری رہی۔ عرب میڈیا کا کہنا ہے کہ اسرائیلی فضائی حملے کے دوران بیروت ایئر پورٹ میں ہوائی جہاز ٹیکسی کرنے کی ویڈیو وائرل ہوئی ہے۔ اسرائیلی فوج نے دعویٰ کی ہے کہ لبنانی دارالحکومت بیروت پر حزب اللّٰہ کے 30 سے زائد اہداف کو تباہ کردیا۔ اسرائیلی فوج کے مطابق بیروت کے جنوبی ٹاؤن میں حزب اللّٰہ کے اہم اہداف کو نشانہ بنایا گیا ہے، جس کے دوران اسرائیلی جنگی طیاروں نے حزب اللّٰہ کے مبینہ ہتھیاروں کے گودام اور دفاتر تباہ کردیے۔ دوسری جانب یمن میں امریکا کی جانب سے حوثیوں کی تنصیبات پر بمباری کی گئی ہے، امریکی سنٹرل کمانڈ آفس’سینٹ کوم‘ نے حملوں کی تصاویر بھی جاری کردی ہیں۔ رپورٹ کے مطابق سینٹ کوم نے 9 اور 10 نومبر کو یمن میں حوثیوں پر کیے گئے فضائی حملوں کی تصاویر شیئر کی ہیں۔ امریکی سنٹرل کمانڈ آفس ’سینٹ کوم‘ کے بیان میں کہا گیا ہے کہ حوثیوں کی تنصیبات اور اسلحہ سسٹموں کو فضائی حملوں سے نشانہ بنایا ہے۔ جاری کی گئی تصاویر میں حوثیوں کی ایک موبائل میزائل لانچر گاڑی کو فضائی حملے میں تباہ ہوتے ہوئے دیکھا جاسکتا ہے۔ اسرائیل کی غزہ پر بمباری کے ردعمل میں یمن کے حوثی 31 اکتوبر 2023 سے یمنی ساحل کے قریب اسرائیلی کمپنیوں سے منسلک تجارتی بحری جہازوں کو قبضے میں لے رہے اور امریکی فوجی اہداف پر حملے کر رہے ہیں۔",world
638,چوہے کے کاٹنے سے خاتون جان سے گئی,https://urdu.arynews.tv/woman-bitten-rat-died-hyderabad-india/,"بھارت کے حیدآباد میں اپنی نوعیت کا انوکھا واقعہ پیش آیا، چوہے کے کاٹنے سے خاتون جان کی بازی ہار گئی۔ بھارتی میڈیا رپورٹس کے مطابق حیدرآباد میں موسیٰ پیٹ سے تعلق رکھنے والی خاتون پدما جس کی عمر 62 سالہ بتائی گئی ہے، اسے 9 نومبر کو چوہے نے کاٹ لیا تھا۔ رپورٹس کے مطابق گھر کے افراد نے اس بات پر زیادہ توجہ نہیں دی اور گھریلو علاج پر اکتفا کیا، آہستہ آہستہ جیسے جیسے دن گزرتے گئے خاتون کا زخم گہرا ہوگیا اور جسم میں زہر پھیل گیا جس کے باعث اسے علاج کے لئے اسپتال منتقل کیا گیا۔ ڈاکٹروں کی جانب سے خاتون کی جان بچانے کی کوشش کی گئی، مگر دوران علاج خاتون کی موت واقع ہوگئی، پولیس کوکٹ پلی ہاوزنگ بورڈ نے اس واقعے کا مقدمہ درج کرکے تحقیقات کا آغاز کردیا ہے۔ قبل ازیں بھارت میں حیدرآباد کے پرانے شہر میں بے رحم شوہر نے بیوی کو قتل کرنے کے بعد لاش کو آگ لگادی، بنڈلہ گوڑہ ہاشم آباد کے فیاض قریشی (25) سال اور قمر بیگم (23) کی شادی کو چند سال ہی ہوئے تھے۔ شوہر اپنی بیوی پر شک کرتا تھا، جس کے باعث اکثر دونوں میں لڑائی جھگڑا رہتا تھا، گزشتہ روز دونوں کے درمیان اسی بات پر لڑائی ہوئی، شوہر نے طیش میں آکر خنجر سے بیوی کو قتل کردیا اس کے بعد پیٹرول چھڑک کر لاش کو بھی جلا ڈالا۔ پولیس کا اس حوالے سے کہنا ہے کہ شوہر کے خلاف قتل کا مقدمہ درج کرکے ملزم کی تلاش شروع کردی گئی ہے۔",world
639,"ریچھ کا لباس پہن کر گاڑی کی توڑ پھوڑ، انشورنس کلیم کرنے والے گرفتار",https://urdu.arynews.tv/bear-dressing-vandalizing-car-insurance-claimants-arrested/,"کیلیفورنیا میں دوستوں کے ایک گروپ نے ریچھ کا لباس پہن کر ایک جھوٹا واقعہ پیش کرکے انشورنس کمپنی کو دھوکا دینے کی کوشش کی۔ غیر ملکی ذرائع ابلاغکے مطابق ایک نوجوان نے ریچھ کا لباس پہنا اور اپنی گاڑی میں گھس گیا، یہ امید لگائے کہ گاڑی کو کسی جنگلی جانور نے توڑ پھوڑ کا نشانہ بنایا تھا۔ شاطر نوجوان کا مقصد یہ تھا کہ ایک فرضی بیمہ کا دعویٰ کرکے رقم حاصل کی جائے، تاہم اس سارے ڈرامے کا جلد ہی پردہ فاش ہوگیا اور چار افراد کو لاس اینجلس میں حراست میں لے لیا گیا، جنہیں اب انشورنس فراڈ کیس کا سامنا ہے۔ انشورنس کمپنی کی جانب سے تحقیقات کرنے والوں نے جلد ہی اس بات کا تعین کرلیا کہ یہ نقصان جان بوجھ کر کیا گیا ہے۔ جنوری میں بھی، اسی طرح کا ایک واقعہ رپورٹ ہوا تھا کہ جس میں مبینہ طور پر ایک ریچھ 2010 کی رولز رائس میں گھس جاتا ہے، کار کے مالک نے انکاؤنٹر کے ثبوت کے طور پر سی سی ٹی وی فوٹیج فراہم کی تھی۔ تاہم، انشورنس ڈیپارٹمنٹ کی جانب سے اس ساری کہانی کو مشکوک قرار دیا گیا تھا، ویڈیو میں دکھایا گیا تھا کہ لگژری کار کی کھڑکی میں ایک ریچھ داخل ہوتا دکھائی دے رہا تھا، مگر جانور کی کھال مشکوک طور پر چمکدار اور ہموار دکھائی دے رہی تھی۔",world
640,یمن میں امریکا کی حوثیوں کی تنصیبات پر بمباری,https://urdu.arynews.tv/us-attack-houthi-targets-yemen/,"یمن میں امریکا کی جانب سے حوثیوں کی تنصیبات پر بمباری کی گئی ہے، امریکی سنٹرل کمانڈ آفس ‘سینٹ کوم’ نے حملوں کی تصاویر بھی جاری کردی ہیں۔ بین الاقوامی خبر رساں ادارے کی رپورٹ کے مطابق سینٹ کوم نے 9 اور 10 نومبر کو یمن میں حوثیوں پر کیے گئے فضائی حملوں کی تصاویر شیئر کی ہیں۔ امریکی سنٹرل کمانڈ آفس ‘سینٹ کوم’ کے بیان میں کہا گیا ہے کہ حوثیوں کی تنصیبات اور اسلحہ سسٹموں کو فضائی حملوں سے نشانہ بنایا ہے۔ جاری کی گئی تصاویر میں حوثیوں کی ایک موبائل میزائل لانچر گاڑی کو فضائی حملے میں تباہ ہوتے ہوئے دیکھا جاسکتا ہے۔ اسرائیل کی غزہ پر بمباری کے ردعمل میں یمن کے حوثی 31 اکتوبر 2023 سے یمنی ساحل کے قریب اسرائیلی کمپنیوں سے منسلک تجارتی بحری جہازوں کو قبضے میں لے رہے اور امریکی فوجی اہداف پر حملے کر رہے ہیں۔ واضح رہے کہ گزشتہ روز یمنی حوثیوں کا یہ اعلان سامنے آیا تھا کہ بحیرہ احمر اور بحیرہ عمان میں امریکہ سے تعلق رکھنے والے دو ڈسٹرائروں اور ایک طیارہ بردار بحری جہاز کو نشانہ بنایا ہے۔ رپورٹ کے مطابق حوثیوں کے فوجی ترجمان یحییٰ سیری نے دعویٰ کیا کہ حوثیوں نے بحیرہ احمر اور بحیرہ عمان میں دو حملے کیے جو 8 گھنٹے تک جاری رہے۔ یمنی حوثیوں کے فوجی ترجمان یحییٰ سیری نے دعویٰ کیا کہ ہم نے یہ حملہ ایسے وقت میں کیا جب امریکہ یمن پر حملے کی تیاری میں مصروف تھا جبکہ دوسرے حملے میں بحیرہ احمر میں دو امریکی ڈسٹرائر کو نشانہ بنایا گیا۔ اُنہوں نے وضاحت کی کہ اسرائیل کے خلاف حوثیوں کے حملوں کو اُس وقت تک جاری رکھا جائے گا جب تک کہ غزہ کی پٹی کا محاصرہ ختم نہیں ہوتا اور غزہ اور لبنان میں حملے بند نہیں ہو جاتے۔ حوثیوں سے وابستہ وزارت دفاع کے روحانی رہنمائی شعبے کے ڈپٹی ڈائریکٹر عبداللہ بن عامر کا اس حوالے سے کہنا تھا کہ امریکی افواج کے خلاف ایک احتیاطی فوجی کاروائی کی گئی ہے۔",world
641,"بھارت میں اسموگ سے معمولات زندگی متاثر، نئی دہلی میں اسکول بند",https://urdu.arynews.tv/schools-shut-in-new-delhi-due-to-smog/,"بھارت میں اسموگ سے معمولات زندگی شدید متاثر ہوگئے ہیں، جس کے سبب نئی دہلی میں اسکولوں کو بند کردیا گیا ہے۔ غیر ملکی ذرائع ابلاغکے مطابق بھارت کے دارالحکومت نئی دہلی میں اسموگ کی خطرناک صورتحال کے باعث تمام پرائمری اسکولوں کو بند کردیا گیا ہے اور اسکولوں کو آن لائن کلاسز کی ہدایت کی گئی ہے۔ نئی دہلی اور اس کے اطراف میں تقریباً 3 کروڑ کی آبادی موجود ہے، جسے ہر سال سردیوں میں شدید فضائی آلودگی کا سامنا کرنا پڑتا ہے۔ رپورٹس کے مطابق بھارتی دارالحکومت کو اپنی لپیٹ میں لینے والی اسموگ عام طور پر کھیتوں میں فصلوں کی باقیات جلانے اور فیکٹریوں اور گاڑیوں سے خارج ہونے والے دھویں کے باعث تخلیق ہوتی ہے۔ بھارتی حکومت کی جانب سے نئی دہلی میں وقتاً فوقتاً شہر میں تعمیراتی سرگرمیوں اور دیگر علاقوں سے آنے والے ڈیزل انجن ٹرکوں کے شہر میں داخلے پر پابندی لگائی جاتی ہے تاکہ اس کا سدباب کیا جاسکے۔ واضح رہے کہ بھارتی سپریم کورٹ نے گزشتہ ماہ صاف فضا کو بنیادی انسانی حق قرار دیتے ہوئے اس حوالے سے اقدامات کے لیے مرکزی اور ریاستوں حکومتوں کو احکامات جاری کئے تھے۔",world
642,ایران کا حجاب سے منحرف خواتین کیلئے اہم اعلان,https://urdu.arynews.tv/iran-open-hijab-clinic-in-tehran/,"ایران نے خواتین کی حجاب نہ پہننے کی حالیہ لہر کو ذہنی مسئلہ قرار دیا ہے جبکہ بے حجاب خواتین کے لئے اہم اعلان بھی کردیا گیا ہے۔ بین الاقوامی خبر رساں ادارے کیرپورٹکے مطابق ایران نے حجاب سے منحرف خواتین کے لیے کلینک کھولنے کا اعلان کر دیا ہے۔ غیر ملکی میڈیا کی رپورٹس کے مطابق ایرانی حکومت کی جانب سے اس حوالے سے تہران میں نئے کلینک کے لیے منصوبہ بندی کا اعلان سامنے آیا ہے۔ اس کلینک کی منصوبہ بندی کی نگرانی کرنے والی مہری طالبی دریستانی نے بتایا کہ یہ ایران کا پہلا کاؤنسلنگ کلینک ہے جو بے حجاب خواتین کا سائنسی اور نفسیاتی طریقہ کار سے علاج کرے گا۔ اُنہو ں نے کہا کہ اس کلینک میں ایرانی نئی نسل، نو عمر، نوجوان، بالغ خواتین کے ساتھ ساتھ ان خواتین کا بھی علاج کیا جائے گا جو اسلامی شناخت کی خواہش مند ہیں۔ یاد رہے کہ اسلامی جمہوریہ ایران میں حجاب سے انحراف کی حالیہ لہر 2022ء میں 22 سالہ مہسا امینی کی پولیس کی تحویل میں ہلاکت کے بعد شروع ہوئی تھی۔ حال ہی میں سوشل میڈیا پر ایک ویڈیو بھی وائرل ہوئی تھی جس میں دیکھا جاسکتا ہے کہ ایک خاتون نیم عریاں لباس میں تہران کی ایک جامعہ کے باہر سڑک پر چہل قدمی کررہی ہے۔",world
643,ٹرمپ کے مشیر ایلون مسک کی اقوام متحدہ میں ایران کے مستقل مندوب سے ملاقات,https://urdu.arynews.tv/elon-musk-met-with-irans-u-n-ambassador/,"نو منتخب امریکی صدر ڈونلڈ ٹرمپ کے مشیر ایلون مسک نے اقوام متحدہ میں ایران کے مستقل مندوب امیر سعید ایراوانی سے ملاقات کی، اس موقع پر دونوں ملکوں کے درمیان کشیدگی کم کرنے کے طریقہ پر تبادلہ خیال کیا گیا۔ نیویارک ٹائمز کی رپورٹ کے مطابق دونوں کی ملاقات خفیہ مقام پر ایک گھنٹے سے زائد جاری رہی،جسے ایرانی حکام کی جانب سے مثبت اور اچھی خبر قرار دیا گیا ہے۔ ایلون مسک نے ملاقات کی درخواست کی جبکہ جگہ کا انتخاب اقوام متحدہ میں ایران کے سفیر کی جانب سے کیا گیا۔ ایرانی وزارت خارجہ کے ایک اہلکار نے بتایا کہ سفیر ایراوانی نے ایلون مسک سے کہا کہ وہ امریکی وزارت خزانہ سے کہیں کہ وہ ایران پر عائد پابندیاں اٹھائے اور دعوت دی کہ وہ اپنے کچھ کاروبار تہران میں لائیں، تاہم ایرانی مشن نے ملاقات کے حوالے سے بیان جاری نہیں کیا۔ ٹرمپ کے مشیر ایلون مسک نے تازہ ملاقات پر بھی ردعمل ظاہر نہیں کیا تاہم ٹرمپ کے کمیونی کیشن ڈائریکٹر Steven Cheung نے کہا کہ وہ ایسی نجی میٹنگز پر بات نہیں کرسکتے، جن کے بارے میں کچھ نہیں کہا جاسکتا۔ واضح رہے کہ نو منتخب امریکی صدر ڈونلڈ ٹرمپ انتظامیہ کے لئے اہم تعیناتیوں کا سلسلہ جاری ہے۔ نو منتخب صدر نے سینیٹر مارکو روبیو کو وزیر خارجہ نامزد کردیا ہے۔ ٹرمپ انتظامیہ کے لئے سابق ڈیموکریٹ رکن کانگریس تلسی گا بارڈ کو ڈائریکٹر نیشنل انٹیلی جنس مقرر کردیا گیا ہے۔ اس کے علاوہ نومنتخب صدر ٹرمپ نے قریبی ساتھی میٹ گیٹز کو اٹارنی جنرل نامزد کردیا ہے، میٹ گیٹز نے ٹرمپ کیخلاف مقدمات کو انتقامی کارروائی قرار دیا تھا۔",world
644,دمشق میں رہائشی عمارتوں پر اسرئیلی بمباری میں کئی افراد شہید,https://urdu.arynews.tv/at-least-15-people-killed-in-israeli-strikes-on-syrias-damascus/,"شام کے دارالحکومت دمشق پر اسرائیلی حملوں میں کم از کم 15 افراد شہید ہو گئے۔ شام کے سرکاری میڈیا کے مطابق دمشق میں رہائشی عمارتوں پر اسرائیلی حملوں میں کم از کم 15 افراد شہید ہوئے۔ وزارت نے کہا کہ ""اسرائیلی دشمن نے مقبوضہ شام کے گولان [ہائٹس] کی سمت سے فضائی جارحیت شروع کی جس میں دمشق کے علاقے مزہ اور دیہی مقامات میں قدسیہ و دیگر جگہوں پر رہائشی عمارتوں کو نشانہ بنایا گیا۔ ان مہلک حملوں میں متعدد افراد زخمی بھی ہیں۔ اسرائیلی فوج نے کہا کہ اس نے فلسطینی اسلامی جہاد مسلح گروپ سے تعلق رکھنے والی متعدد عمارتوں اور کمانڈ سینٹرز کو نشانہ بناتے ہوئے فضائی حملے کیے ہیں۔ ٹیلی گرام پر اسرائیلی فوج کے بیان میں کہا گیا ہے کہ یہ حملے غزہ میں مقیم گروپ اور اس کے کارندوں کے لیے ایک ""اہم دھچکا” ہیں۔ فلسطینی اسلامی جہاد گروپ کے ایک اہلکار نے خبر رساں ایجنسی ایسوسی ایٹڈ پریس کو بتایا کہ مزہ میں ہونے والے حملے میں گروپ کے ایک دفاتر کو نشانہ بنایا گیا اور اس گروپ کے کئی ارکان مارے گئے۔",world
645,بھارتی پولیس منشیات کی اسمگلنگ اور فروخت میں ملوث,https://urdu.arynews.tv/indian-police-involved-drug-trafficking-and-sales/,"بھارتی پولیس کے منشیات کی اسمگلنگ اور فروخت میں ملوث ہونے کا انکشاف ہوا ہے، کانسٹیبل کو ہیروئن فروخت کرنے کے الزام میں گرفتار کیا گیا ہے۔ حالیہ واقعے میں جموں میں منشیات کے گروہ میں شامل بھارتی پولیس کانسٹیبل کو ہیروئن فروخت کرنے کے الزام میں گرفتار کیا گیا ہے، یہ حیرت انگیز بات ہے کہ منشیات کا یہ گروہ جموں کے گورنمنٹ میڈیکل کالج اور اسپتال سے آپریٹ کر رہا تھا۔ منشیات کے انسداد کے ادارے کے حکام نے انکشاف کیا کہ گرفتار پولیس اہلکار ایک ایسے گروہ کا حصہ تھے جو نوجوانوں کو نشے کا عادی بنا کر فائدہ اٹھا رہا ہے، جس سے علاقے میں زیادہ مقدار لینے کے کیسز بھی بڑھ رہے ہیں۔ یہ بھی پتا چلا ہے کہ یہ منشیات کا گروہ بھارت کے اندر سے کنٹرول کیا جا رہا ہے، ایس پی سٹی نارتھ برجیش شرما اس کیس کی تفتیش کر رہے ہیں۔ تحقیقات جاری ہیں تاکہ منشیات کے کاروبار سے حاصل شدہ جائیدادوں کی نشاندہی کی جا سکے اور ان اثاثوں کو ضبط کیا جائے۔، ایک اور کیس میں 7 نومبر 2024 کو کانسٹیبل پرویز خان کو دو بیویوں کے ساتھ گرفتار کیا گیا، جس میں گھر سے ہیروئن اور 2.5 لاکھ روپے سے زائد نقدی برآمد ہوئی۔ بھارتی فوجی افسران اور قانون نافذ کرنے والے ادارے منشیات کے کاروبار میں ملوث ہیں، دہائیوں سے ان پر الزام لگنے کا سلسلہ جاری ہے، مگر بھارتی فوج کی اعلیٰ قیادت اپنے ان اقدامات پر حیران کن طور پر شرم محسوس نہیں کرتی۔ یہ بات عام ہے کہ بھارتی فوج دہشت گردی کے جعلی واقعات گھڑتی ہے تاکہ اپنے اختیار کو برقرار رکھ سکے، 2017 سے 2021 کے دوران متعدد کیسز میں بھارتی فوجی افسران کو منشیات کی اسمگلنگ کے الزامات میں گرفتار کیا گیا ہے۔ بھارتی فوج کے اہلکار مقامی منشیات کے گروہوں کے ساتھ ملی بھگت کرتے ہیں اور ایل او سی کے پار منشیات کی نقل و حمل میں فوجی وسائل استعمال کرتے ہیں۔ دلچسپ بات یہ ہے کہ بھارت کے اندر منشیات کی فراہمی میں اضافہ ہوا ہے، جو اس بات کا اشارہ ہے کہ اس کا ذریعہ بھارتی منشیات کی منڈی ہے، 2021-22 میں گجرات اور مندرہ پورٹ پر لاکھوں ڈالر مالیت کی منشیات کی برآمدگی نے بھارتی ریاست کے ہیروئن اسمگلنگ میں ملوث ہونے کا پردہ فاش کیا۔ بغیر کسی تحقیقات یا ٹھوس شواہد کے پاکستان پر الزام لگانا بھارتی سیکیورٹی ایجنسیز کا پرانا طریقہ ہے، بھارت کو اپنے ملک کے اندرونی مسائل کو حل کرنا چاہیے قبل اس کے کہ وہ ہمسایہ ممالک پر انگلی اٹھائے، بھارت 9/11 کے بعد دنیا کی سب سے بڑی منشیات کی منڈی بن چکا ہے۔ اندرونی اختلافات اور علاقائی جانب داریوں سے مفلوج بھارتی فوج ایک غیر منظم قوت ہے، جو اپنے مفادات کے لیے ہر موقع سے فائدہ اٹھا کر پیسہ بنانے میں مصروف ہے۔ حالیہ برسوں میں IIOJK میں متعدد پولیس، فوج، اور نیم فوجی اہلکار منشیات کی اسمگلنگ میں ملوث پائے گئے ہیں، ایل او سی پر تعینات بھارتی فوجی افسران جعلی CASOs کا سہارا لے کر اس کراس بارڈر منشیات کے نیٹ ورک کو چلا رہے ہیں۔ 2021 میں پہلی بار سیکیورٹی فورسز کے اہلکاروں کی ایک کراس بارڈر منشیات- دہشت گردی نیٹ ورک میں ملوث ہونے کا انکشاف ہوا جب نیشنل انویسٹی گیشن ایجنسی (NIA) نے ہندواڑا ضلع کپواڑہ میں تعینات ایک بی ایس ایف افسر کو گرفتار کیا۔ حقیقت میں بھارت بین الاقوامی تنظیموں کی توجہ IIOJK میں انسانی حقوق کی خلاف ورزیوں سے ہٹانا چاہتا ہے اور حقیقت چھپانے کے لیے عالمی رائے عامہ کو گمراہ کرنے کی کوشش کر رہا ہے۔",world
646,"’آئی سی سی کو جواب دیدیا، ہم پاکستان نہیں جائیں گے‘",https://urdu.arynews.tv/champions-trophy-2025-bcci-vice-president-rajiv-shukla/,"چیمپئنز ٹرافی 2025 کے معاملے پر بھارتی بورڈ کی ہٹ دھرمی برقرار ہے اور وہ حکومت کی اجازت کے بغیر پاکستان آنے پر رضامند نہیں ہیں۔ بھارتی میڈیا سے گفتگو کرتے ہوئے بی سی سی آئی کے نائب صدر راجیو شکلا کا کہنا ہے کہ چیمپئنز ٹرافی کے لیے پاکستان میں سیکیورٹی خدشات ہیں جس کے باعث ہماری ٹیم دورہ نہیں کرے گی۔ انہوں نے کہا کہ بھارتی بورڈ اپنے مؤقف پر قائم ہے اگر ہمیں حکومت اجازت دے گی تو ہی پاکستان جاسکتے ہیں ورنہ نہیں، اس حوالے سے آئی سی سی کو بھی جواب دے دیا گیا ہے۔ واضح رہے کہ پاکستان کی میزبانی میں ہونے والی چیمپئنز ٹرافی کے لیے بھارتی کرکٹ بورڈ نے سیکیورٹی کا بہانہ بناکر ٹیم بھیجنے سے انکار کردیا ہے جس پر پی سی بی نے سخت موقف اپنایا ہے۔ پی سی بی نے دوٹوک الفاظ میں کہا ہے کہ ایونٹ پاکستان میں ہی ہوگا بھارت آنا چاہتا ہے تو آئے نہیں تو دوسری ٹیم کا نام فائنل کرلیا جائے گا۔ بھارتی میڈیا کا کہنا ہے کہ آئی سی سی نے چیمپئنز ٹرافی 2025کے سلسلے میں پاکستان میں اسکردو، ہنزہ اور مظفر آباد میں ٹرافی کے دورے کو منسوخ کردیا ہے۔ یہ پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ دوسری جانب پی سی بی ذرائع نے یہ دعویٰ مسترد کردیا اور کہا ٹرافی ٹور پر بھارت کا اعتراض ناجائز ہے، ٹور کا شیڈول اور روٹ آئی سی سی کا منظور کردہ ہے۔ واضح رہے کہ آئی سی سی چیمپئنز ٹرافی 19 فروری سے 9 مارچ تک پاکستان میں شیڈول ہے۔ پاکستان اس کا میزبان ہی نہیں بلکہ دفاعی چیمپئن بھی ہے۔ ایونٹ کے لیے پی سی بی کی جانب سے حتمی تیاریاں جاری ہیں اور ماسوائے بھارت تمام ٹیموں نے پاکستان آ کر ایونٹ کھیلنے کی یقین دہانی کرا دی ہے۔",world
647,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",world
648,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",world
649,"میں عام معافی اور مہنگائی کا خاتمہ چاہتا ہوں، شیخ رشید",https://urdu.arynews.tv/sheikh-rasheed-16-november-2024/,"راولپنڈی: سربراہ عوامی مسلم لیگ شیخ رشید کا کہنا ہے کہ جن کا سیاست سے تعلق ہے ان کا ٹرائل کریں اور جو عام آدمی ہیں انہیں معاف کریں۔ انسداد دہشتگردی عدالت میں 9 مئی اور جی ایچ کیو حملہ کیسز کی سماعت کے موقع پر شیخ رشید نے میڈیا سے گفتگو میں کہا کہ میرے اوپر 14 مقدمات ہیں امید ہے سرخرو ہوں گا۔ شیخ رشید نے کہا کہ 24 نومبر کی احتجاج کی کال پر میں کچھ نہیں کہہ سکتا، 24 نومبر کی کال کا پی ٹی آئی والوں سے پوچھا جائے۔ انہوں نے زور دیا کہ اصل مسائل کی طرف آئیں کیونکہ لوگ مہنگائی سے مر رہے ہیں، مہنگائی میں جو سب کا حال ہے وہی میرا بھی ہے، آئی ایم ایف نے اس قوم کا مزید امتحان لینا ہے۔ یہ بھی پڑھیں:اللہ کو پتہ ہے بانی پی ٹی آئی کی رہائی کب ہوگی، شیخ رشید ان کا کہنا تھا کہ میں عام معافی اور مہنگائی کا خاتمہ چاہتا ہوں، بے گناہ لوگوں کو رہا کیا جائے۔ سابق وفاقی وزیر نے بتایا کہ میں نے بہاولپور میں 7 سال قید کاٹی لیکن 40 دن کا چلہ زیادہ سخت تھا، میں مشکور ہوں چلے کے دوران تشدد نہیں کیا گیا، 40 دن جس غار میں رکھا ہوا تھا وہ بہت مشکل تھا۔ آخر میں انہوں نے کہا کہ میری خواہش ہے کہ تعلقات بہتر ہوں مجھ سے کسی نے رابطہ نہیں کیا۔",world
650,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",world
651,عالمی بینک کا لبنان کیلیے ہنگامی اقدامات کا اعلان,https://urdu.arynews.tv/world-bank-announces-emergency-response-for-lebanon/,"عالمی بینک نے لبنان کے لیے ’ہنگامی اقدامات‘ کا اعلان کیا ہے۔ عالمی بینک کا کہنا ہے کہ وہ اسرائیلی حملوں کے نتیجے میں لبنان کے رہائشیوں کی ""فوری ضروریات” کی مدد کے لیے وسائل منتقل کرنے کے لیے ""ہنگامی رسپونس” کو فعال کر رہا ہے۔ ایک رپورٹ میں ورلڈ بینک نے کہا کہ تنازعات کی وجہ سے مالی اور معاشی نقصانات کا تخمینہ 8.5 بلین ڈالر ہے۔ رپورٹ میں کہا گیا ہے کہ لبنان میں 875,000 سے زیادہ اندرونی طور پر بے گھر افراد ہیں، جن میں خواتین، بچے، بوڑھے، معذور افراد اور پناہ گزین سب سے زیادہ خطرے میں ہیں۔ ایک اندازے کے مطابق 166,000 افراد اپنی ملازمتوں سے ہاتھ دھو بیٹھے ہیں جو کہ کمائی میں US$168 ملین کے نقصان کے برابر ہے۔ بینک نے مزید کہا کہ لبنان کا ہاؤسنگ سیکٹر سب سے زیادہ متاثر ہوا ہے جس میں 3.2 بلین ڈالر کا نقصان ہوا ہے جس کے نتیجے میں تقریباً 100,000 ہاؤسنگ یونٹس کو جزوی یا مکمل طور پر نقصان پہنچا ہے۔ رپورٹ میں کہا گیا ہے کہ تجارت میں رکاوٹیں 2 بلین امریکی ڈالر کے قریب ہیں، جس کا کچھ حصہ ملازمین اور کاروباری مالکان کی نقل مکانی کی وجہ سے ہوا۔ رپورٹ میں مزید کہا گیا کہ فصلوں، مویشیوں اور بے گھر کسانوں کی تباہی سے زرعی نقصانات تقریباً 1.2 بلین ڈالر تک پہنچ چکے ہیں۔ ملک کو درپیش موجودہ بحران کے پیش نظر عالمی بینک لبنان میں لوگوں کی فوری ضروریات کو پورا کرنے کے لیے موجودہ وسائل کو دوبارہ ہدایت کرنے کے لیے ہنگامی رسپونس کے منصوبوں کو فعال کر رہا ہے۔",world
652,"2050 تک اسلام دنیا کا سب سے بڑا مذہب بن جائے گا، ریسرچ رپورٹ",https://urdu.arynews.tv/islam-will-become-the-worlds-largest-religion-by-2050-research-report-says/,ایک نئی ریسرچ رپورٹ کے مطابق اگلے 25 سال میں پوری دنیا میں اسلام کا غلبہ ہوگا اور یہ سب سے بڑا مذہب بن جائے گا۔ معروف بین الاقوامی ریسرچ انسٹی ٹیوٹ پیو نے ایک نئی ریسرچ کی ہے جس میں بتایا گیا ہے کہ 2050 تک اسلام دنیا کا سب سے بڑا مذہب بن جائے گا۔ پیو ریسرچ سینٹر کے دی فیوچر آف ورلڈ ریلیجنس (عالمی مذاہب کا مستقبل) کے مطابق اس ادارے نے اپنی تحقیق میں اس بات کا اندازہ لگایا ہے کہ اس صدی کے وسط 2050 تک اسلام دنیا کا سب سے زیادہ پیروی کرنے والا مذہب بن جائے گا۔ اس کے ساتھ ہی رپورٹ میں یہ بھی بتایا گیا ہے کہ 2050 میں ہندوستان میں مسلمانوں کی آبادی 310 ملین سے زیادہ ہو جائے گی اور وہ دنیا میں سب سے زیادہ مسلم آبادی والا ملک ہو جائے گا۔ سال 2050 میں بھارت کی مجموعی آبادی کا 77 فیصد ہندو کے بعد مسلمان 18 فیصد کے ساتھ دوسری سب سے بڑی آبادی ہوں گے۔ سال 2050 میں یورپ میں مسلم آبادی 2.7 فیصد تک رہنے کی امید ہے جو سال 2010 میں بھی 2.7 فیصد ہی تھی۔,world
653,بھارتی عدالت کا بیٹی کی جائیداد سے متعلق بڑا فیصلہ,https://urdu.arynews.tv/bombay-high-court-father-property-daughter/,"بھارت میں ممبئی ہائی کورٹ نے بیٹی کی جائیداد کے تنازع سے جڑے ایک معاملے میں بڑا فیصلہ سنا دیا۔ غیر ملکی ذرائع ابلاغکے مطابق بھارتی عدالت نے اپنے ریمارکس میں کہا کہ اگر لڑکی کے باپ کا انتقال ہندو ورثہ قانون 1956 کے نفاذ سے پہلے ہوچکا ہے اور مرنے والا اپنے پیچھے بیٹی اور بیوہ دونوں کو چھوڑ کر گیا ہے تو بیٹی کو جائیداد میں حصہ نہیں ملے گا۔ رپورٹس کے مطابق بھارتی عدالت نے کہا کہ بیٹی کو مکمل اور محدود وارث نہیں مانا جاسکتا۔ جسٹس جتیندر جین اور اے ایس چندورکر کی بنچ نے ایک تنازع کو لے کر 2007 سے التوا میں پڑے اس کیس میں فیصلہ سنایا۔ اس معاملے کو لے کر دو سنگل ججوں کی بنچ کے الگ الگ خیالات سامنے آنے کے بعد کیس کو دو رکنی بنچ کے پاس بھیج دیا گیا تھا، بنچ سے یہ طے کرنے کا مطالبہ کیا گیا تھا کہ بیٹی کو اپنے والد کی جائیداد میں کوئی حق مل سکتا ہے؟ بیٹی کے وکیلوں نے کہا تھا کہ ہندو ورثہ قانون 1956 کے تحت بیٹیوں کو بھی وارث تسلیم کیا جانا چاہیے۔ 1937 کے قوانین کے مطابق بیٹی کو بیٹے کے برابر مانا جانا چاہیے۔ ہندو ورثہ قانون میں 2005 میں بھی ایک ترمیم کی جاچکی ہے، وہیں دوسری شادی سے ہوئی بیٹی کے وکیل نے حوالہ دیا کہ اس کی ماں کو پوری جائیداد وراثت میں ملی ہے۔ والد کی موت 1956 سے پہلے ہوئی ہے۔ اس لیے پوری جائیداد پر اس کا ہی حق ہے۔ 1937 کے قانون میں صرف بیٹوں کا تذکرہ ہے، اس میں بیٹیوں کا ذکر نہیں ہے۔ رپورٹس کے مطابق اصل معاملہ یہ تھا کہ 1952 میں ممبئی کے یشونت راؤانتقال کرگئے تھے، ان کی دو بیویاں اور 3 بیٹیاں تھیں، پہلی بیوی لکشمی بائی کے 1930 میں انتقال کے بعد یشونت راؤ نے بھیکو بائی سے دوبارہ شادی کی جن سے ان کی ایک بیٹی چمپو بائی تھی۔ کچھ سال بعد ان کی پہلی شادی سے ان کی بیٹی رادھا بائی نے اپنے والد کی نصف جائیداد پر دعویٰ کرتے ہوئے جائیداد کے بٹوارے کا مطالبہ کرتے ہوئے مقدمہ دائر کر دیا تھا۔",world
654,مکہ مکرمہ آج سعودی عرب کا گرم ترین شہر,https://urdu.arynews.tv/makkah-is-the-hottest-city-in-saudi-arabia-today/,"موسمیاتی تبدیلی کے باعث دنیا میں گرم موسم کا دورانیہ بھی طویل ہوگیا ہے آج سعودی عرب میں مکہ مکرمہ سب سے گرم ترین شہر رہا ہے۔ موسمیاتی تبدیلیوں نے پوری دنیا کو متاثر کیا ہے۔ اس تبدیلی سے جہاں غیر معمولی بارشیں، سیلاب اور طوفانوں کا سلسلہ بڑھا ہے وہیں گرمیوں کے موسم کا دورانیہ بھی طویل ہوگیا ہے۔ نومبر کا وسط ہے مگر کئی ملک شدید گرمی کی لپیٹ میں ہیں۔ سبق ویب سائٹ کے مطابق آج (جمعرات) مکہ مکرمہ مملکت کا گرم ترین شہر رہا ہے جہاں درجہ حرارت 36 ڈگری سینٹی گریڈ ریکارڈ کیا گیا ہے۔ سعودی محکمہ موسمیات کے مطابق دیگر گرم شہروں میں مدینہ منورہ، جدہ، جازان اور ینبع ہے جہاں 34 ڈگری ہے جبکہ القنفذہ میں 33 سیٹی گریڈ ریکارڈ کیا گیا ہے۔ محکمے نے بتایا ہے کہ ملک کے سرد ترین علاقوں میں السودہ ہے جہاں کم سے کم درجہ حرارت 6 ڈگری سینٹی گریڈ ریکارڈ کیا گیا۔ اس کے علاوہ طریف میں 9 جب کہ ابہا، عرعر، سکاکا اور القریات میں 10 ڈگری ہے۔ محکمہ موسمیات نے توقع ظاہر کی ہے کہ آج جازان، عسیر اور الباحہ میں ہلکی بارش ہوگی جبکہ مکہ مکرمہ کے بالائی علاقوں میں دھند چھائی رہے گی۔",world
655,انڈونیشیا: آتش فشاں پہاڑ نے دوبارہ راکھ اُگلنا شروع کر دی,https://urdu.arynews.tv/indonesian-volcano-erupts-again/,"انڈونیشیا کے مشرقی صوبے ‘نوسا تینگارا’ کے مشرقی علاقے ‘فلوریس’ میں واقع آتش فشاں پہاڑ سے دوبارہ راکھ اُگلنا شروع ہوگئی۔ بین الاقوامی خبر رساں ادارے کی رپورٹ کے مطابق جیولوجیکل آفات میں کمی کے مرکز کے سربراہ کا کہنا ہے کہ لیووتوبی لاکی۔لاکی آتش فشاں پہاڑ 4 نومبر کو فعال ہوا تھا اور کل پہاڑ کے دہانے نے تین بار راکھ کو اُگلا ہے۔ جیولوجیکل آفات میں کمی کے مرکز کے سربراہ کا کہنا تھا کہ آتش فشاں پہاڑ کی راکھ تقریباً 9 کلومیٹر تک بلند ہوئی، تاہم کسی بھی جانی نقصان کی اطلاع نہیں ملی۔ رپورٹس کے مطابق اس آتش فشاں پہاڑمیں 4 نومبر کے دھماکے کے باعث 9 افراد زندگی کی بازی ہار گئے تھے۔ محکمہ آفات نے 4 نومبر کو آتش فشانی دھماکوں میں اضافے کے باعث علاقے میں چوتھے درجے کا الارم جاری کر دیا تھا۔ یاد رہے کہ انڈونیشیا زمین کی زلزلے اور آتش فشانی بیلٹ پر واقع ہے اور ملک میں 130 فعال آتش فشاں پہاڑ موجود ہیں۔ اس سے قبل بھی مئی کے وسط میں سماٹرا صوبے میں موسلا دھار بارشوں اور سیلاب کے باعث میراپی آتش فشاں پھٹ چکا ہے، جس کے نتیجے میں مرنے والوں کی تعداد 50 تک پہنچ گئی تھی۔ نیشنل ڈیزاسٹر مینجمنٹ ایجنسی کے بیان میں کہا گیا تھا کہ مغربی جزیرے سماٹرا میں سیلاب اور لینڈ سلائیڈنگ کے باعث مزید 7 افراد کی لاشیں ملی ہیں۔ رپورٹ کے مطابق ریاست بھر میں اس دوران 3 ہزار 396 افراد بے گھر ہوئے جبکہ 27 افراد تاحال لاپتہ ہیں، جبکہ سیلاب اور لینڈ سلائیڈنگ سے اب تک 50 افراد ہلاک اور 37 زخمی ہو چکے ہیں۔",world
656,طالبہ نے ہاسٹل کی عمارت سے چھلانگ لگادی,https://urdu.arynews.tv/student-jumps-hostel-building-telangana/,"حیدرآباد: بھارت میں خواتین پر ہونے والے ظلم و زیادتیوں کے باعث خودکشی کے رجحان میں تیزی سے اضافہ ہورہا ہے۔ بھارتی میڈیا رپورٹس کے مطابق تلنگانہ کے نارائن کھیڑٹاؤن میں پیش آنے والے افسوسناک واقعے میں طالبہ نے ہاسٹل کی عمارت کی پہلی منزل سے چھلانگ لگادی، جس کے باعث وہ شدید زخمی ہوگئی۔ رپورٹس کے مطابق خودکشی کی کوشش کرنے والی طالبہ کی شناخت مادھوری کے نام سے ہوئی ہے، جسے فوری طور پر قریبی اسپتال منتقل کردیا گیا۔ پولیس کا اس حوالے سے کہنا ہے کہ معاملے کی تحقیقات شروع کردی گئی ہیں، حقائق سامنے آنے پر میڈیا کو آگاہ کیا جائے گا۔ قبل ازیں بھارت میں حیدرآباد کے فلم نگر کے علاقے میں 23 سالہ کشمیری خاتون، بینک آف امریکہ کی ملازم، ارم نبی ڈارنے اپنی زندگی کا خاتمہ کرلیا۔ ارم نبی ڈارجموں کشمیر کے ضلع بارہمولہ کے ملاپورہ گاؤں کی رہائشی تھیں اور کچھ عرصے سے حیدرآباد میں ملازمت کے سلسلے رہائش پذیر تھیں۔ جنوری میں ارم نبی ڈار اپنے کام کے باعث حیدرآباد منتقل ہوئی تھیں اور تولی چوکی کے علاقے میں ایک فلیٹ میں رہ رہیں تھیں، اُن کے ساتھ ایک قریبی رشتہ دار عبدالمغنی بھی مقیم تھا۔ رپورٹس کے مطابق ارم کا جموں و کشمیر کے ایک نوجوان کے ساتھ گہرا تعلق تھا، اکثر ڈیوٹی ختم ہونے کے بعد اس سے بات کیا کرتی تھی، دونوں کے درمیان کسی بات پر اختلافات پیدا ہوگئے تھے، جس کے باعث ارم ڈپریشن کا شکار تھی۔ نوجوان کے رویے سے دل برداشتہ ہو کر ارم نے اپنے کمرے میں مبینہ طور پر زندگی کا خاتمہ کرلیا، اگلے دن جب ارم دفتر کے کام کے لیے لاگ ان نہیں ہوئیں تو اُن کے منیجر نے رابطہ کرنے کی کوشش کی، مگر موبائل بند تھا۔ بینک منیجر نے ارم کے رشتہ دار عبدالمغنی کو اس حوالے سے اطلاع دی جس نے فوراً اپارٹمنٹ جا کر کمرے میں دیکھا تو ارم لاش کمرے میں موجود تھی، فوری طور پر فلم نگر پولیس کو اطلاع دی گئی اور 108 ایمبولینس کو طلب کیا گیا۔ طبی عملے نے موقع پر پہنچ کر ارم کو مردہ قرار دے دیا۔ فلم نگر پولیس نے واقعے کا مقدمہ درج کرکے مزید تحقیقات کا آغاز کردیا ہے۔",world
657,یمنی حوثیوں کا امریکی بحری جہازوں کو نشانہ بنانے کا دعویٰ,https://urdu.arynews.tv/houthis-claim-targeted-us-ship/,یمنی حوثیوں نے اعلان کیا ہے کہ انہوں نے بحیرہ احمر اور بحیرہ عمان میں امریکہ سے تعلق رکھنے والے دو ڈسٹرائروں اور ایک طیارہ بردار بحری جہاز کو نشانہ بنایا ہے۔ بین الاقوامی خبر رساں ادارے کیرپورٹکے مطابق حوثیوں کے فوجی ترجمان یحییٰ سیری نے دعویٰ کیا ہے کہ حوثیوں نے بحیرہ احمر اور بحیرہ عمان میں دو حملے کیے جو 8 گھنٹے تک جاری رہے۔ یمنی حوثیوں کے فوجی ترجمان یحییٰ سیری نے دعویٰ کیا کہ ہم نے یہ حملہ ایسے وقت میں کیا جب امریکہ یمن پر حملے کی تیاری میں مصروف تھا جبکہ دوسرے حملے میں بحیرہ احمر میں دو امریکی ڈسٹرائر کو نشانہ بنایا گیا۔ اُنہوں نے وضاحت کی کہ اسرائیل کے خلاف حوثیوں کے حملوں کو اُس وقت تک جاری رکھا جائے گا جب تک کہ غزہ کی پٹی کا محاصرہ ختم نہیں ہوتا اور غزہ اور لبنان میں حملے بند نہیں ہو جاتے۔ حوثیوں سے وابستہ وزارت دفاع کے روحانی رہنمائی شعبے کے ڈپٹی ڈائریکٹر عبداللہ بن عامر کا اس حوالے سے کہنا تھا کہ امریکی افواج کے خلاف ایک احتیاطی فوجی کاروائی کی گئی ہے۔ واضح رہے کہ اس سے قبل امریکی محکمہ دفاع کا یہ اعلان سامنے آیا تھا کہ امریکہ نے یمن میں ایران کے حمایت یافتہ حوثیوں کے خلاف فضائی حملے کیے ہیں۔ پینٹاگون کے ترجمان بریگیڈیئر جنرل پیٹرک رائیڈر کا کہنا تھا کہ امریکی سینٹرل کمانڈ (CENTCOM) نے یمن میں حوثیوں کے ہتھیاروں کے گوداموں پر فضائی حملے کیے اور کہا کہ یہ کاروائیاں حوثیو ں کے امریکی اتحادی قوتوں کے خلاف حملوں کے جواب میں کی گئی ہیں۔,world
658,اسرائیل کا گزشتہ ایک ہفتے میں حزب اللہ کے 200 جنگجو مارنے کا دعویٰ,https://urdu.arynews.tv/israel-hezbollah-fighters-lebanon/,"بیروت: اسرائیل نے گزشتہ ایک ہفتے میں حزب اللہ کے 200 جنگجو مارنے کا دعویٰ کر دیا ہے۔ الجزیرہکے مطابق اسرائیل نے گزشتہ ہفتے لبنان میں حزب اللہ کے دو سو جنگجوؤں کو مارنے کا دعویٰ کیا ہے۔ اسرائیلی فوج نے گزشتہ ہفتے کے دوران جنوبی لبنان میں حزب اللہ سے تعلق رکھنے والے 140 سے زائد راکٹ لانچروں کو تباہ کرنے کا دعویٰ بھی کیا ہے۔ آئی ڈی ایف نے ٹیلی گرام پر ایک بیان میں کہا کہ اسرائیل نے یہ تازہ ترین حملے حزب اللہ کے ان ٹھکانوں پر کیے ہیں جہاں سے اسرائیل کے مغربی گلیلی علاقے اور ملک کے مرکز کو نشانہ بنایا جا رہا تھا اور یہ حملے گزشتہ روز اور منگل کو کیے گئے۔ اسرائیل فوج کے دعوے کے مطابق منگل کو ہی اسرائیلی جنگی طیاروں کی بمباری میں حزب اللہ کے ایک بٹالین کے آپریشنز کے سربراہ، ایک بٹالین اینٹی ایئر کرافٹ یونٹ کے سربراہ اور رضوان فورس کے ایک کمپنی کمانڈر کو مارا۔ دوسری جانب لبنان کی حزب اللہ نے گزشتہ ہفتے کسی ہلاکت کا اعلان نہیں کیا ہے۔ الجزیرہ نے بیروت سے رپورٹ کیا ہے کہ حزب اللہ کے پاس اب بھی وہ فوجی صلاحیت موجود ہے جسے اسرائیل کا کہنا ہے کہ اس نے تباہ کر دیا ہے۔ گزشتہ روز حزب اللہ نے تل ابیب پر حملے کیے تھے جس کے بعد اسرائیل فورسز نے بیروت کے جنوبی مضافات میں شدید فضائی بمباری کی، جس کے نتیجے میں بہت سے گھروں اور کاروباروں کو شدید نقصان پہنچا۔",world
659,"اسرائیل کو امریکی ہتھیاروں کی فروخت، برنی سینڈرز کا اہم اعلان",https://urdu.arynews.tv/bernie-sanders-us-arms-sales-to-israel/,"واشنگٹن: امریکی سینیٹر برنی سینڈرز نے اسرائیل کو امریکی ہتھیاروں کی فروخت روکنے کے لیے ووٹ دینے کا اعلان کر دیا۔ غیر ملکی میڈیا رپورٹس کے مطابق برنی سینڈرز نے کہا ہے کہ وہ اگلے ہفتے سینیٹ کے فلور پر اسرائیل کو بعض جارحانہ ہتھیاروں کی فروخت کو روکنے کے لیے متعدد قراردادیں لانے کی تیاری کر رہے ہیں۔ برنی سینڈرز نے X پر ایک بیان میں کہا ’’اس میں اب کوئی شک نہیں رہا کہ نیتن یاہو کی انتہا پسند حکومت امریکی اور بین الاقوامی قوانین کی صریح خلاف ورزی کر رہی ہے، اور وہ غزہ میں فلسطینی عوام کے خلاف وحشیانہ جنگ چھیڑ رہی ہے۔‘‘ انھوں نے کہا یہ جنگ تقریباً مکمل طور پر امریکی ہتھیاروں اور امریکی ٹیکس دہندگان کے 18 بلین ڈالرز سے لڑی جا رہی ہے۔ اسرائیل نے امریکا کے فراہم کردہ 2,000 پاؤنڈ بم رہائشی علاقوں پر گرائے۔ امریکی سینیٹر نے مزید لکھا کہ حماس کے مٹھی بھر جنگجوؤں کو نکالنے کے لیے اسرائیل نے سیکڑوں فلسطینی شہریوں کو ہلاک کیا ہے، اور شہریوں اور جنگجوؤں میں فرق کرنے کی بہت کم کوشش کی ہے، یہ حرکتیں غیر اخلاقی اور غیر قانونی ہیں۔ دوسری طرف نو منتخب صدر ڈونلڈ ٹرمپ اپنی کابینہ میں ایسے امیدواروں کو شامل کر رہے ہیں جو واضح طور پر اسرائیل نواز ہیں، جس سے ان کے دور میں متوقع اسرائیلی پالیسی کی نشان دہی ہوتی ہے۔",world
660,ٹرمپ کی کابینہ میں نامزد امیدواروں نے اسرائیل کے حق میں کیا بیانات دیے؟,https://urdu.arynews.tv/trump-cabinet-nominees-stand-on-israel/,"امریکا کے نو منتخب صدر ڈونلڈ ٹرمپ اپنی کابینہ تشکیل دے رہے ہیں، اس سلسلے میں انھوں نے کئی امیدواروں کو نامزد کر دیا ہے۔ نو منتخب امریکی صدر نے جن امیدواروں کے ناموں کا اعلان کیا ہے، جنھیں وہ اپنی انتظامیہ میں شامل کرنے کا ارادہ رکھتے ہیں، اسرائیل سے متعلق ان کے بیانات بتاتے ہیں کہ اپنے دور حکومت میں ٹرمپ کی پالیسی کیا ہوگی۔ ان امیدواروں میں سے ایک مارکو روبیو ہیں، جو ڈونلڈ ٹرمپ کے منتخب وزیر خارجہ ہیں، وہ غزہ میں اسرائیل کی جنگ کے بارے میں اپنے سخت مؤقف کے لیے جانا جاتا ہے، انھوں نے 2023 میں ایک کارکن کو بتایا کہ غزہ میں فلسطینیوں کی ہلاکتوں کے لیے ’’100 فی صد ذمہ دار حماس‘‘ ہے۔ اسی طرح اقوام متحدہ میں ٹرمپ کی نامزد مندوب ایلس سٹیفانک نے مئی میں اسرائیل کی پارلیمنٹ کو بتایا تھا کہ اسرائیل کو امریکی فوجی امداد پر کوئی پابندی نہیں ہونی چاہیے، سٹیفانک نے جنگ مخالف مظاہروں پر یونیورسٹیوں کی فنڈنگ میں کمی کی دھمکی بھی دی۔ مائیک ہکابی، جنھیں ٹرمپ اسرائیل میں امریکی سفیر کے طور پر دیکھنا چاہتے ہیں، ایک کٹر عیسائی ہیں اور اپنے بارے میں انھوں نے کہا ہے کہ وہ ’غیر شرمسار اور بے اصلاح‘ صہیونی ہیں، انھوں نے کہا تھا کہ ’’بلاشہ فلسطینی نام کی کوئی چیز نہیں ہے۔‘‘ واضح رہے کہ نو منتخب امریکی صدر ڈونلڈ ٹرمپ نے سینیٹر مارکو روبیو کو وزیر خارجہ نامزد کیا ہے، جب کہ سابق ڈیموکریٹ رکن کانگریس تلسی گابارڈ ڈائریکٹر نیشنل انٹیلی جنس ہوں گی۔ ٹرمپ نے قریبی ساتھی میٹ گیٹز کو اٹارنی جنرل کا عہدہ دے دیا ہے۔ میٹ گیٹز نے ٹرمپ نے کے خلاف مقدمات کو انتقامی کارروائی قرار دیا تھا۔",world
661,’اسرائیلی پیسے سے بانی پی ٹی آئی کو رہا کروانے کی کوشش ہورہی ہے‘,https://urdu.arynews.tv/sharjeel-memon-reacts-us-members-congress-letter-pti/,"کراچی: وزیر اطلاعات سندھ شرجیل میمن کا امریکی ارکان کانگریس کی جانب سے جوبائیڈن کو لکھے گئے خط پر ردعمل آگیا۔ اے آر وائی نیوز کے مطابق پیپلزپارٹی رہنما شرجیل انعام میمن کا کہنا ہے کہ سب کو معلوم ہے خط کس نے اور کیوں لکھوایا ہے، خط وہ لکھوا رہے ہیں جن کا ایجنڈا ہمیشہ پاکستان کو نقصان پہنچایا ہے، اسرائیلی پیسہ استعمال کرکے بانی پی ٹی آئی کو رہا کروانے کی کوشش ہورہی ہے۔ انہوں نے کہا کہ بانی پی ٹی آئی پاکستان میں اسرائیل کا اثاثہ ہے، کیا امریکی کانگریس ارکان نے کبھی فلسطین اور کشمیر کی صورتحال پر خط لکھا ہے۔ پی پی سینیٹرشیری رحمان کا کہنا تھا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ ان کا کہنا تھا کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی کی جانب سے خود اسی طرح کی مداخلت کا سہارا لینا دہرا معیار ہے۔ یہ پڑھیں: ’امریکی ارکان کانگریس کا خط پاکستان کے داخلی معاملات میں واضح مداخلت ہے‘ دوسری جانب مشیر وزارت قانون بیرسٹر عقیل ملک نے کہا کہ انتشاری ٹولہ امریکا میں لابنگ فرمز ہائر کرکے ڈالروں میں ادا کررہا ہے، نوٹوں کی بوریوں کے منہ کھلے ہوئے ہیں۔ یاد رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",world
662,"’آئی سی سی کو جواب دیدیا، ہم پاکستان نہیں جائیں گے‘",https://urdu.arynews.tv/champions-trophy-2025-bcci-vice-president-rajiv-shukla/,"چیمپئنز ٹرافی 2025 کے معاملے پر بھارتی بورڈ کی ہٹ دھرمی برقرار ہے اور وہ حکومت کی اجازت کے بغیر پاکستان آنے پر رضامند نہیں ہیں۔ بھارتی میڈیا سے گفتگو کرتے ہوئے بی سی سی آئی کے نائب صدر راجیو شکلا کا کہنا ہے کہ چیمپئنز ٹرافی کے لیے پاکستان میں سیکیورٹی خدشات ہیں جس کے باعث ہماری ٹیم دورہ نہیں کرے گی۔ انہوں نے کہا کہ بھارتی بورڈ اپنے مؤقف پر قائم ہے اگر ہمیں حکومت اجازت دے گی تو ہی پاکستان جاسکتے ہیں ورنہ نہیں، اس حوالے سے آئی سی سی کو بھی جواب دے دیا گیا ہے۔ واضح رہے کہ پاکستان کی میزبانی میں ہونے والی چیمپئنز ٹرافی کے لیے بھارتی کرکٹ بورڈ نے سیکیورٹی کا بہانہ بناکر ٹیم بھیجنے سے انکار کردیا ہے جس پر پی سی بی نے سخت موقف اپنایا ہے۔ پی سی بی نے دوٹوک الفاظ میں کہا ہے کہ ایونٹ پاکستان میں ہی ہوگا بھارت آنا چاہتا ہے تو آئے نہیں تو دوسری ٹیم کا نام فائنل کرلیا جائے گا۔ بھارتی میڈیا کا کہنا ہے کہ آئی سی سی نے چیمپئنز ٹرافی 2025کے سلسلے میں پاکستان میں اسکردو، ہنزہ اور مظفر آباد میں ٹرافی کے دورے کو منسوخ کردیا ہے۔ یہ پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ دوسری جانب پی سی بی ذرائع نے یہ دعویٰ مسترد کردیا اور کہا ٹرافی ٹور پر بھارت کا اعتراض ناجائز ہے، ٹور کا شیڈول اور روٹ آئی سی سی کا منظور کردہ ہے۔ واضح رہے کہ آئی سی سی چیمپئنز ٹرافی 19 فروری سے 9 مارچ تک پاکستان میں شیڈول ہے۔ پاکستان اس کا میزبان ہی نہیں بلکہ دفاعی چیمپئن بھی ہے۔ ایونٹ کے لیے پی سی بی کی جانب سے حتمی تیاریاں جاری ہیں اور ماسوائے بھارت تمام ٹیموں نے پاکستان آ کر ایونٹ کھیلنے کی یقین دہانی کرا دی ہے۔",world
663,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",world
664,احسن اقبال کا پی ٹی آئی اراکین کو اسمبلیوں سے مستعفی ہونے کا مشورہ,https://urdu.arynews.tv/ahsan-iqbal-pti-protest-16-november-2024/,"اسلام آباد: وفاقی وزیر منصوبہ بندی احسن اقبال نے پاکستان تحریک انصاف (پی ٹی آئی) کے اراکین کو اسمبلیوں سے مستعفی ہونے کا مشورہ دے دیا۔ اے آر وائی نیوز سے خصوصی گفتگو میں احسن اقبال نے پی ٹی آئی پر کڑی تنقید کی۔ انہوں نے کہا کہ کسی کو 2014 کا کھیل دوبارہ کھیلنے کی اجازت نہیں دیں گے۔ احسن اقبال نے کہا کہ بڑی محنت سے معیشت کو اس مقام تک پہنچایا ہے اب خراب نہیں ہونے دیں گے، احتجاج کرنے والے دشمنوں کے ایجنٹ ہیں جو سی پیک کو ناکام کرنا چاہتے ہیں، پی ٹی آئی کی منفی سیاست اب مزید نہیں چلے گی۔ انہوں نے کہا کہ 24 نومبر کا پی ٹی آئی کا احتجاج مایوسی کا واضح ثبوت ہے، عوام ان کے انتشار اور خلفشار کو دیکھنا نہیں چاہتے، ملک کی معیشت مستحکم اور بحال ہو رہی ہے، جوں جوں معیشت بحال ہو رہی ہے پی ٹی آئی کی بے چینی میں اضافہ ہو رہا ہے۔ ان کا کہنا تھا کہ ان کی حالیہ تمام احتجاجی کال پر عوام نے لبیک نہیں کہا، عوام کے مسترد کرنے پر پی ٹی آئی نے سرکاری بندے لا کر چڑھائی کی، پی ٹی آئی کی 24 نومبر کی احتجاج کال بری طرح ناکام ہوگی۔ وفاقی وزیر نے مزید کہا کہ انہوں نے 8 فروری کے انتخابی نتائج کو تسلیم کرتے ہوئے اسمبلیوں کا حلف لیا، انہوں نے صدر اور وزیر اعظم کے الیکشن میں حصہ لیا اور ووٹ دیے، پی ٹی آئی کے اراکین اسمبلی ہر مہینے ٹی اے ڈی اے لے رہے ہیں۔ ’ان کو چاہیے کہ سڑکوں پر نہیں بلکہ اسمبلیوں میں احتجاج کرے۔ اگر انہوں نے سڑکوں پر احتجاج کرنا ہے تو اسمبلیوں سے استعفیٰ دے۔ یہ اسمبلیاں بھی نہیں چھوڑتے، ٹی اے ڈی اے بھی نہیں چھوڑتے۔‘",world
665,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",world
666,سعودی عرب: ایک اور بھارتی شہری بڑے جرم میں گرفتار,https://urdu.arynews.tv/indian-citizen-arrested-in-saudi-arabia/,"سعودی عرب کے القصیم ریجن میں سیکیورٹی فورس کارروائی کرتے ہوئے لڑکی کو ہراساں کرنے پر ایک غیرملکی کو حراست میں لے لیا۔ سعودی خبررساں ادارے ’ایس پی اے‘ کے مطابق سیکیورٹی فورس نے بتایا کہ بھارتی شہری اسلام علی خان نے لڑکی کو ہراساں کیا تھا جس کے بعد اسے گرفتار کرلیا گیا۔ سیکیورٹی فورس نے اس حوالے سے تمام تفصیلات اپنے ایکس (ٹوئٹر) اکاؤنٹ پر شیئر کی ہیں اور کہا ہے کہ تمام قانونی کارروائی کے بعد اسے پبلک پراسیکیوشن کے حوالے کردیا گیا۔ سیکیورٹی فورس کے مطابق ہراساں کرنے، چھیڑ خانی اوراسی طرح کے دیگر کیسز میں گرفتار کیے جانے والوں کے بارے میں تمام تفصیلات سے میڈیا کوآگاہی فراہم کی جائے گی۔ اس سے قبل بھی سعودی عرب میں خاتون کو ہراساں کرنے پر سیکیورٹی فورس نے بھارتی شہری کو گرفتار کرلیا تھا۔ الاحساء گورنریٹ کی پولیس کے مطابق بھارتی شہری دلاور کو الشرقیہ میں گرفتار کرلیا گیا ہے۔ حراست میں لئے گئے شخص کے خلاف شکایت تھی کہ اس نے خاتون کو ہراساں کیا ہے۔ پولیس کی جانب سے اپنے سوشل میڈیا اکاؤنٹ ایکس (ٹوئٹر) پر اس بارے میں ویڈیو بھی شیئر کی گئی ہے اور کہا ہے کہ بھارتی شہری کے خلاف قانونی کارروائی کے بعد اسے پبلک پراسیکیوشن کے سپرد کردیا گیا ہے۔",world
667,"المواصی سیف زون میں کیمپ پر اسرائیلی بم نے ہولناک گڑھا بنا دیا، تصویر",https://urdu.arynews.tv/al-mawasi-safe-zone-israel-bomb/,"غزہ: المواصی سیف زون میں فلسطینی پناہ گزینوں کے کیمپ پر اسرائیلی بم نے ہولناک گڑھا بنا دیا ہے۔ الجزیرہ اورانادولوکے مطابق گزشتہ 48 گھنٹوں کے دوران نام نہاد سیف زون میں کئی اسرائیلی حملوں کی اطلاع دی گئی ہے، جن میں ایک تباہ کن حملہ بھی شامل ہے جس میں 9 افراد شہید ہوئے۔ بدھ کے روز جنوبی غزہ کی پٹی میں اسرائیلی فضائی حملوں میں بچے بھی مارے گئے ہیں، پناہ گزینوں کے کیمپ پر وسیع تباہی پھیلانے والے بم گرائے گئے ہیں، جس کا ثبوت ایک تصویر کی صورت میں سامنے آیا ہے، یہ ایک بہت بڑے گڑھے کی تصویر ہے جو اسرائیلی بم کی وجہ سے بنا ہے۔ تصویر میں فلسطینی شہری ایک بڑے اور گہرے گڑھے کے گرد جمع ہیں، المواصی کیمپ کے عارضی خیموں میں ہزاروں فلسطینی رہائش پذیر ہین۔ الجزیرہ عربی کے نمائندے نے اطلاع دی کہ ایک خیمے پر حملے میں متعدد لوگ زخمی ہوئے ہیں، جب کہ ڈاکٹرز وِدآؤٹ بارڈرز کا کہنا ہے کہ کیمپ میں موجود اس کے کلینک کو بھی ایک بڑے ’دھماکے‘ سے نقصان پہنچا ہے۔ الجزیرہ کے مطابق اسرائیلی لڑاکا طیاروں نے خان یونس کے مغرب میں المواصی کے علاقے میں ایک گھر کو نشانہ بنایا تھا جس سے بچوں سمیت 8 افراد شہید ہو گئے تھے، جب کہ ایک اور فلسطینی ایک اور حملے میں شہید ہوا۔ واضح رہے کہ اسرائیل کو غزہ پر اپنی مہلک بمباریوں کے لیے عالمی عدالت انصاف میں نسل کشی کے مقدمے کا سامنا ہے۔",world
668,"خاتون کو اسپتال لے جانے والی ایمبولینس کا آکسیجن سلنڈر پھٹ گیا، ویڈیو وائرل",https://urdu.arynews.tv/viral-video-maharashtra-ambulance-blast/,"بھارت کی ریاست مہاراشٹرا کے ضلع جلگاؤں میں ایک حاملہ خاتون کو اسپتال منتقل کرنے کے دوران ایمبولینس کا آکسیجن سلنڈر پھٹ گیا۔ بھارتی میڈیا رپورٹس کے مطابق حادثے کی ویڈیو سوشل میڈیا پر وائرل ہوگئی، جس میں دیکھا جاسکتا ہے کہ ایمبولینس میں آگ لگی ہوئی ہے اور شعلے کئی فٹ بلندی تک بلند ہورہے ہیں۔ آکسیجن سلنڈر پھٹنے کا دھماکہ اتنا شدید تھا کہ قریب کے کچھ گھروں کی کھڑکیاں بھی ٹوٹ گئیں۔ حادثے سے قبل ایمبولینس ڈرائیور نے ہوشیاری کا مظاہرہ کرتے ہوئے انجن سے دھواں نکلتے دیکھا تو فوری طور پر ایمبولینس روک دی اور گاڑی سے اتر کر دور چلا گیا۔ ڈرائیور نے حاملہ خاتون اور تیمارداروں کو بھی فوری طور پر ایمبولینس سے نیچے اتار دیا تھا، جیسے ہی تمام افراد ایمبولینس سے دور ہوئے آکسیجن سلنڈر دھماکے سے پھٹ پڑا۔ بروقت ایمبولینس سے اترنے کے باعث کوئی جانی نقصان نہیں ہوا۔ اس سے قبل بھارت میں حیدرآباد کے پرانے شہر میں بے رحم شوہر نے بیوی کو قتل کرنے کے بعد لاش کو آگ لگادی۔ بھارتی میڈیا رپورٹس کے مطابق بنڈلہ گوڑہ ہاشم آباد کے فیاض قریشی (25) سال اور قمر بیگم (23) کی شادی کو چند سال ہی ہوئے تھے۔ شوہر اپنی بیوی پر شک کرتا تھا، جس کے باعث اکثر دونوں میں لڑائی جھگڑا رہتا تھا، گزشتہ روز دونوں کے درمیان اسی بات پر لڑائی ہوئی، شوہر نے طیش میں آکر خنجر سے بیوی کو قتل کردیا اس کے بعد پیٹرول چھڑک کر لاش کو بھی جلا ڈالا۔ پولیس کا اس حوالے سے کہنا ہے کہ شوہر کے خلاف قتل کا مقدمہ درج کرکے ملزم کی تلاش شروع کردی گئی ہے۔",world
669,ہیومن رائٹس واچ نے غزہ میں جبری نقل مکانی کو اسرائیل کا جنگی جرم قرار دے دیا,https://urdu.arynews.tv/gaza-war-crime-forced-displacement-hrw/,"ہیومن رائٹس واچ نے غزہ میں جبری نقل مکانی کو اسرائیل کا جنگی جرم قرار دے دیا۔ الجزیرہکے مطابق ہیومن رائٹس واچ (HRW) نے ایک نئی رپورٹ میں کہا ہے کہ اسرائیلی حکام نے غزہ میں فلسطینیوں کو بڑے پیمانے پر اور جان بوجھ کر جبری نقل مکانی پر مجبور کیا ہے، جو کہ جنگی جرم کے مترادف ہے۔ انسانی حقوق کی بین الاقوامی تنظیم نے سیٹلائٹ تصاویر، اسرائیل کے جبری انخلا کے احکامات اور سینئر اسرائیلی حکام کے بیانات کا تجزیہ کیا، تاکہ یہ دکھایا جا سکے کہ اسرائیل میں حکام جان بوجھ کر اور مستقل طور پر غزہ کے بڑے علاقوں میں فلسطینی آبادی کے لیے واپسی کو مؤثر طریقے سے ناممکن بنا رہے ہیں۔ رپورٹ کی مصنفہ نادیہ ہارڈمین نے صحافیوں کو آج جمعرات کو ایک نیوز کانفرنس میں بتایا کہ اسرائیلی افواج نے غزہ کے پانی، صفائی، مواصلات، توانائی اور ٹرانسپورٹ کے بنیادی ڈھانچے کے ساتھ ساتھ اس کے اسکولوں اور اسپتالوں کو بھی تباہ کر دیا ہے، اور منظم طریقے سے باغات، کھیتوں اور گرین ہاؤسز کو تباہ کر دیا ہے۔ نادیہ نے بتایا کہ اسرائیلی فورسز نے بنیادی شہری انفراسٹرکچر کو اس قدر تباہ کر دیا ہے کہ غزہ کا زیادہ تر حصہ ناقابل رہائش ہو گیا ہے، اسرائیلی افواج کی طرف سے محصور علاقے میں وسیع پیمانے پر تباہی پھیلانے کے علاوہ تنظیم نے پایا کہ اسرائیل نے رفح سمیت غزہ کے شہروں کے بڑے علاقوں کو مسمار کر کے تین نام نہاد ’’بفر زونز‘‘ کی توسیع جاری رکھی ہوئی ہے۔ نادیہ نے کہا اسرائیلی فوج اپنے نقل و حمل کے لیے ایسی سڑکیں اور ڈھانچے بھی تعمیر کر رہی ہے جو اب فلسطینی سرزمین پر مستقل طور پر موجود رہیں گے۔ انھوں نے کہا کہ اسرائیلی فوج نے حال ہی ایک نئی سڑک تعمیر کی ہے جو غزہ کے شمالی اور جنوبی حصوں کو دو طرفہ کرتی ہے اور یہ مشرق سے مغرب تک جاتی ہے، اسے نزارم کوریڈور کہا جاتا ہے یہ 4 کلومیٹر سے زیادہ طویل ہے اور اس میں وادی غزہ سے آگے شمالی غزہ اور جنوب کی طرف توسیع مسلسل جاری ہے۔ کئی اسرائیلی حکام نے دعویٰ کیا ہے کہ غزہ اور اسرائیل کے درمیان فوجی ’بفر زونز‘ ضروری ہیں تاکہ جنوبی اسرائیل کے رہائشی 7 اکتوبر 2023 کو حماس کی قیادت میں ہونے والے ایک اور حملے کے خوف کے بغیر اپنے گھروں کو واپس جا سکیں۔ تاہم ہیومن رائٹس واچ کی رپورٹ میں کہا گیا ہے کہ ان نام نہاد بفر زونز میں فلسطینیوں کے گھروں، کھیتوں، باغات، جنگلی علاقوں اور انفراسٹرکچر کو تباہ کرنا ’’غزہ میں جبری منتقلی کی واضح مثالوں میں سے ایک ہے۔‘‘",world
670,اسرائیلی فورسز نے ایک ماہ میں غزہ میں 20 امدادی کارکنوں کو قتل کیا,https://urdu.arynews.tv/israeli-forces-killed-20-aid-workers-gaza/,"غزہ: اسرائیلی فوج نے گزشتہ ماہ غزہ میں 20 امدادی کارکنوں کو قتل کیا۔ غزہ میں انسانی ہمدردی کے لیے کام کرنے والے گروپوں کا کہنا ہے کہ اسرائیلی فورسز نے 10 اکتوبر سے 13 نومبر کے درمیان غزہ میں کم از کم 20 امدادی کارکنوں کو جان سے مارا ہے، جن میں آکسفیم کے عملے کے 4 ارکان بھی شامل ہیں جو ایک واضح نشان والی گاڑی میں سفر کر رہے تھے۔ گروپوں کی ایکنئی رپورٹمیں کہا گیا ہے کہ عملے کو ان کے گھروں میں، بے گھر لوگوں کے کیمپوں میں اور جان بچانے والی امداد پہنچانے کے دوران ہلاک کیا گیا، بہت سے امدادی کارکنوں نے اپنے قریبی افراد اور رشتہ داروں کوبھی کھویا۔ ہلاک شدگان میں آکسفیم کے ایک پارٹنر کے ساتھ چار انجینئرز اور کارکنان شامل ہیں، جو 19 اکتوبر کو خان یونس کے مشرق میں، خزاعہ میں پانی کے بنیادی انفراسٹرکچر کی مرمت کے لیے جاتے ہوئے مارے گئے تھے۔ رپورٹ میں کہا گیا ہے کہ اسرائیلی حکام کے ساتھ پیشگی رابطے کے باوجود ان کی واضح نشان والی گاڑی پر حملہ کیا گیا۔ گزشتہ سال اکتوبر میں اسرائیل کی طرف سے جنگ شروع ہونے کے بعد سے غزہ میں 300 سے زائد امدادی کارکن مارے جا چکے ہیں۔ یہ دنیا میں کسی ایک بحران میں ریکارڈ کی جانے والی سب سے زیادہ تعداد ہے۔ واضح رہے کہ اسرائیلی افواج شام اور لبنان کی سرحد پر واقع علاقوں پر حملہ کرنے کے بعد بیروت کے جنوبی مضافات میں گولہ باری جاری رکھے ہوئے ہیں۔ حزب اللہ کے سربراہ نے ایک بیان میں گزشتہ روز فتح حاصل کرنے اور اپنے دشمن کو شکست دینے کا عہد کیا۔ غزہ میں اسرائیل کی نسل کشی میں 7 اکتوبر 2023 سے اب تک کم از کم 43,712 فلسطینی شہید اور 103,258 زخمی ہو چکے ہیں۔ غزہ پر جارحیت شروع ہونے کے بعد سے لبنان میں اسرائیلی حملوں میں کم از کم 3,365 افراد مارے گئے اور 14,344 زخمی ہو چکے ہیں۔",world
671,یوکرین نے ملک بھر میں فضائی حملوں کا الرٹ جاری کر دیا,https://urdu.arynews.tv/countrywide-air-alert-in-ukraine/,"یوکرین کے دارالحکومت کیف میں دھماکوں کی آوازیں سنی گئیں، جس کے بعد ملک بھر میں فضائی حملوں کا الرٹ جاری کر دیا گیا ہے۔ بین الاقوامی خبر رساں ادارے کی رپورٹ کے مطابق روس کی جانب سے کئے گئے میزائل حملوں کے بعد یوکرین نے ملک بھر میں فضائی حملوں کا الرٹ جاری کیا ہے۔ یوکرینی حکام کے مطابق فی الحال کسی جانی یا مالی نقصان کی اطلاع موصول نہیں ہوئی ہے۔ یوکرین میں انتظامیہ کی جانب سے جاری کردہ الرٹ میں کہا گیا ہے کہ شہر میں دھماکے سنے گئے ہیں، فضائی دفاعی دستے اپنا کام کر رہے ہیں، لہٰذا شہری پناہ گاہوں اور محفوظ مقام پر رہیں۔ یوکرینی فوج کے مطابق حالیہ روسی حملے گزشتہ 2 ماہ میں پہلے میزائل حملے ہیں جن میں روس نے بیلسٹک میزائل کے ساتھ ساتھ اسٹریٹجک ہوائی جہاز سے بھی کروز میزائلوں سے حملہ کیا۔ واضح رہے کہ روس نے 26 اگست کو یوکرین پر 200 سے زیادہ ڈرونز اور میزائلوں سے حملہ کیا تھا، جس میں 7 افراد ہلاک اور ملک بھر میں توانائی کی تنصیبات کو نشانہ بنایا گیا تھا۔ دوسری جانب اسرائیل کا جنگی جنون خود اس کے شہریوں کو بیزار کرنے لگا اور ان کے اسرائیل چھوڑ کر محفوظ مقامات پر نقل مکانی کی تعداد میں ریکارڈ اضافہ ہوا ہے۔ اسرائیل کی غزہ پر وحشیانہ جارحیت ایک سال سے جاری ہے جب کہ اب صہیونی ریاست نے لبنان میں بھی جنگی محاذ کھول دیا ہے اور ایران تک پر حملے شروع کر دیے ہیں۔ غاصب اسرائیل کے ان اقدامات کی جہاں عالمی سطح پر شدید مذمت کی جا رہی ہے، وہیں اسرائیلی شہری بھی نیتن یاہو حکومت کے جنگی جنون سے بیزار اور خوفزدہ ہیں اور ان کے اسرائیل چھوڑنے کے رجحان میں تیزی سے اضافہ ہوا ہے۔ 94 لاکھ مختصر آبادی والے خطے اسرائیل کے شہری آئے دن ملک کو چھوڑ کر روانہ ہورہے ہیں۔",world
672,شادی شدہ شخص نے اپنی دوست کو قتل کرکے لاش دفن کردی,https://urdu.arynews.tv/bhadradri-kothagudem-district-telangana-women-assassination/,"بھارت کے حیدرآباد میں ایک انسانیت سوز واقعہ پیش آیا جب ایک شادی شدہ شخص نے اپنی محبوبہ کو بے دردی سے قتل کرکے لاش دفن کردی۔ بھارتی میڈیا رپورٹس کے مطابق بے رحم ملزم نے لڑکی کی لاش کے پہلے ٹکڑے کئے پھر ان ٹکڑوں کو دفن کردیا، لرزہ خیز قتل کی واردات ریاست تلنگانہ ضلع بھدرادری کتہ گوڑم میں پیش آئی، معاملے کا دو روز گزرنے کے بعد انکشاف ہوا۔ 32 سالہ سواتی اور شادی شدہ شخص ویرا بھدرم کے درمیان گزشتہ 6 سال سے تعلقات قائم تھے، سواتی بھی اسی کے گھر میں رہا کرتی تھی، خاندانی تنازعات اور معاشی مسائل کے باعث بھدرم اور سواتی کے درمیان جھگڑے معمول بن گئے تھے، جس پر سفاک ملزم نے انتہائی قدم اُٹھانے کی ٹھان لی۔ ملزم نے 9 نومبر کو مہلک ہتھیار سے سواتی کو موت کی نیند سلا دیا اور لاش کے ٹکڑے کرکے اسے قریبی کھیت میں دفن کردیا، پولیس کی جانب سے تحقیقات کی گئیں تو معاملے کا علم ہوا اور لاش کی باقیات نکال کر مزید تحقیقات کا آغاز کردیا گیا ہے۔ واضح رہے کہ گزشتہ روز بھی بھارت میں حیدرآباد کے پرانے شہر میں بے رحم شوہر نے بیوی کو قتل کرنے کے بعد لاش کو آگ لگادی تھی۔ بنڈلہ گوڑہ ہاشم آباد کے فیاض قریشی (25) سال اور قمر بیگم (23) کی شادی کو چند سال ہی ہوئے تھے۔ شوہر اپنی بیوی پر شک کرتا تھا، جس کے باعث اکثر دونوں میں لڑائی جھگڑا رہتا تھا، گزشتہ روز دونوں کے درمیان اسی بات پر لڑائی ہوئی، شوہر نے طیش میں آکر خنجر سے بیوی کو قتل کردیا اس کے بعد پیٹرول چھڑک کر لاش کو بھی جلا ڈالا۔ پولیس کا اس حوالے سے کہنا ہے کہ شوہر کے خلاف قتل کا مقدمہ درج کرکے ملزم کی تلاش شروع کردی گئی ہے۔",world
673,ڈونلڈ ٹرمپ نے مار کو روبیو کو وزیر خارجہ نامزد کردیا,https://urdu.arynews.tv/trump-picks-marco-rubio-for-secretary-of-state/,"واشنگٹن: نو منتخب امریکی صدر ڈونلڈ ٹرمپ انتظامیہ کے لئے اہم تعیناتیوں کا سلسلہ جاری ہے۔ نو منتخب صدر نے سینیٹر مارکو روبیو کو وزیر خارجہ نامزد کردیا ہے۔ بین الاقوامی خبر رساں ادارے کیرپورٹکے مطابق ڈونلڈ ٹرمپ انتظامیہ کے لئے سابق ڈیموکریٹ رکن کانگریس تلسی گا بارڈ کو ڈائریکٹر نیشنل انٹیلی جنس مقرر کردیا گیا ہے۔ اس کے علاوہ نومنتخب صدر ٹرمپ نے قریبی ساتھی میٹ گیٹز کو اٹارنی جنرل نامزد کردیا ہے، میٹ گیٹز نے ٹرمپ کیخلاف مقدمات کو انتقامی کارروائی قرار دیا تھا۔ اس سے قبل نومنتخب امریکی صدر ٹرمپ موجودہ صدر جوبائیڈن سے ملنے وائٹ ہاؤس پہنچ گئے، اس موقع پر دونوں شخصیات نے مصافحہ بھی کیا۔ واشنگٹن کے اوول آفس آمد پر ٹرمپ کا روایتی جوش و خروش سے استقبال کیا گیا، اس موقع پر امریکی صدر جوبائیڈن نے ٹرمپ سے گرمجوشی سے ہاتھ ملایا۔ دونوں رہنماؤں نے میڈیا کیمروں کے سامنے ہاتھ ملایا اس موقع پر بائیڈن نے ٹرمپ سے کہا کہ انہیں ”پرامن منتقلی”کا انتظار ہے۔ دونوں شخصیات کے درمیان ملاقات میں اقتدار کی منتقلی سمیت دیگر امور پر بھی بات چیت کی گئی۔ ملاقات کے بعد جوبائیڈن اور ٹرمپ نے میڈیا کے سامنے بیان اور صحافیوں کے سوالات سے گریز کیا، اپنے ایک بیان میں امریکی صدرجوبائیڈن نے کہا کہ ملاقات سے اقتدارکی منتقلی راہ ہموار ہوگی جبکہ ٹرمپ کا کہنا ہے کہ سیاست مشکل ضرور ہے لیکن اقتدار کی منتقلی کا منتظر ہوں۔ امریکی نائب صدر کاملا ہیرس نے ملاقات میں شرکت نہیں کی، ملاقات کیلئے میلانیا ٹرمپ کو بھی مدعو کیا گیا تھا مگر وہ وائٹ ہاؤس نہیں آئیں۔",world
674,"ابو غریب جیل کے تین عراقی قیدی امریکی سول مقدمہ جیت گئے، کنٹریکٹر پر 126 ملین ڈالر جرمانہ",https://urdu.arynews.tv/abu-ghraib-torture-survivors-win-us-civil-case/,"واشنگٹن: ابو غریب جیل کے تین زندہ بچ جانے والے عراقی قیدی امریکی سول مقدمہ جیت گئے، جیوری نے کنٹریکٹر پر 126 ملین ڈالر جرمانہ عائد کر دیا۔ الجزیرہکی رپورٹ کے مطابق امریکی جیوری نے عراق کی ابو غریب جیل کے امریکی کنٹریکٹر کو جیل میں تین عراقی شہریوں کو بد ترین تشدد کا نشانہ بنانے پر 42 ملین ڈالر فی کس ہرجانہ ادا کرنے کا حکم دے دیا ہے۔ امریکا کی وفاقی جیوری کے اس فیصلے سے ورجینیا میں مقیم کنٹریکٹر ’سی اے سی آئی‘ کے کردار پر 15 سالہ قانونی جنگ ختم ہو گئی ہے، عراق جنگ کے دوران اس ادارے کے سویلین ملازمین عراق کی اس جیل میں تعیناتی کے دوران عراقی قیدیوں سہیل الشماری، صلاح العجائیلی اور اسد الزباعی پر تشدد میں ملوث تھے۔ سہیل الشماری ایک مڈل اسکول کے پرنسپل، صلاح العجائیلی ایک صحافی اور اسد الزباعی ایک پھل فروش تھے، جن کو ابو غریب جیل میں قید کے دوران سی اے سی آئی کے اہلکاروں نے مار پیٹ، جنسی زیادتی، جبری برہنگی اور دیگر مظالم کا نشانہ بنایا تھا۔ عدالت میں پیش کیے گئے شواہد میں امریکی فوج کے 2 ریٹائرڈ جنرلز کی رپورٹس بھی شامل تھیں، جنھوں نے بدسلوکی کو دستاویزی شکل دی اور یہ نتیجہ اخذ کیا کہ سی اے سی آئی کے متعدد تفتیش کار 2003 کے آخر میں جیل میں اپنی تعیناتی کے دوران قیدیوں کے ساتھ بدسلوکی میں ملوث تھے۔ مدعی مقدمہ سہیل الشماری نے بتایا کہ قید کے دوران ان کو بجلی کے جھٹکے دیے گئے، گلے میں رسی باندھ کر گھسیٹا گیا، نیند سے محروم رکھا گیا، خواتین کے زیر جامہ پہننے پر مجبور کیا گیا اور کتوں سے ڈرایا گیا۔ یاد رہے کہ یہ مقدمہ 2008 میں دائر کیا گیا تھا تاہم سی اے سی آئی کی طرف سے کیس کو خارج کرانے کی متعدد کوششوں کی وجہ سے اس پر فیصلہ سنائے جانے میں تاخیر ہوئی۔",world
675,جدہ کے کنگ عبدالعزیز انٹرنیشنل ایئرپورٹ نے نیا ریکارڈ قائم کرلیا,https://urdu.arynews.tv/king-abdulaziz-international-airport-busiest-airport/,"سعودی عرب میں جدہ کا کنگ عبدالعزیز انٹرنیشنل ائیرپورٹ دنیا کے مصروف ترین ایئرپورٹس میں سرفہرست ہے۔ ہوائی اڈے نے ایک دن میں مسافروں کی تعداد کا نیا ریکارڈ قائم کرلیا۔ بین الاقوامی خبر رساں ادارے کی رپورٹ کے مطابق ایک دن میں ایک لاکھ 61 ہزار سے زائد مسافروں کی آمد ورفت ریکارڈ کی گئی۔ 817 پروازوں کے ذریعے آنے جانے والے مسافروں کے ایک لاکھ 32 ہزار سے زائد بیگ ہینڈل کیے گئے، کنگ عبدالعزیز انٹرنیشنل ایئرپورٹ مکہ مکرمہ اور مدینہ منورہ کے مقدس شہروں کا سفر کرنے والے زائرین کے لیے ایک اہم داخلی مقام ہے۔ دوسری جانب سعودی عرب میں وزیر برائے سرمایہ کاری خالد الفالح نے کہا ہے کہ مملکت میں آئندہ سال سے چار ایئرپورٹس کا انتظام نجی شعبے کے تحت چلایا جائے گا۔ ریاض میں عالمی لاجسٹک فورم سے خطاب میں خالد الفالح نے کہا کہ مملکت میں چار ہوائی اڈے نجی شعبے کے انتظام کے لیے اگلے سال دستیاب ہوں گے، سعودی عرب علاقائی سپلائی چینز اور گرین اینرجی پیدا کرنے والے سب سے بڑے ممالک میں شامل ہو جائے گا۔ سعودی وزیر نے کہا کہ مشرق و مغرب اور شمال اور جنوب کے سنگم پر واقع ہونے کی وجہ سے سعودی عرب لاجسٹک سپلائی چین کے مراکز قائم کرے گا۔ انھوں نے کہا کہ مصر اور ہمارے ملک کے درمیان بحری مواصلات میں تیزی سے اضافہ ہوا جبکہ متحدہ عرب امارات اور عمان بھی ہمارے ساتھ ہیں، خلیجی ممالک میں ریلوے نیٹ ورک کی تشکیل وقت کی ضرورت ہے۔ خالد الفالح نے کہا کہ خلیجی ریلوے نیٹ ورک پہلے سے موجود 30 بندرگاہوں میں اضافہ کرے گا، جو کہ 80 فیصد نقل و حمل کا ذریعہ ہیں۔ عالمی لاجسٹکس فورم کا آغاز کل ریاض میں ہوا تھا، فورم کے شرکا کو لاجسٹک سیکٹر کی ترقی اور اسے برقرار رکھنے کے حوالے سے تعاون کے طریقوں پر تبادلہ خیال کرنے کے لیے فیصلہ سازوں کے ساتھ بات چیت کرنے کا بھی موقع ملے گا۔ ورلڈ لاجسٹک فورم 2024 ایک ایسا پلیٹ فارم ہے جو عالمی لاجسٹک خدمات کے مستقبل کے نقشے کو دوبارہ ترتیب دینے کے لیے کام کررہاہے۔",world
676,اے سی سی اے کی 120 سالہ تاریخ میں پہلی بار پاکستانی خاتون صدر منتخب,https://urdu.arynews.tv/ayla-majid-acca-president/,"کراچی: ایسوسی ایشن آف چارٹرڈ سرٹیفائیڈ اکاؤنٹنٹس (اے سی سی اے) نے پاکستانی خاتون عائلہ مجید کو صدر منتخب کر لیا۔ یاد رہے کہ اے سی سی اے کی 120 سالہ تاریخ میں پہلی بار کسی پاکستانی خاتون کو صدر کیلیے چنا گیا ہے۔ عائلہ مجید پلانیٹیو مڈل ایسٹ اور پلانیٹیو پاکستان کی سی ای او ہیں۔ پاکستانی خاتون نے 2006 میں اے سی سی اے میں شمولیت اختیار کی تھی جبکہ انہیں توانائی، ڈیکاربونائزیشن اور کلائیمیٹ ٹیک پر بین الاقوامی اسپیکر ہونے کا اعزاز بھی حاصل ہے۔ صدر منتخب ہونے پر عائلہ مجید نے اپنے بیان میں کہا کہ میں اے سی سی اے ممبران کے اعتماد پر شکریہ ادا کرتی ہوں، اس شعبے کو ترقی دینے اور پُرکشش بنانے کیلیے کوشش کروں گی۔ اے سی سی اے کی تاریخ میں پہلی بار خواتین کو تینوں بڑے عہدوں پر فائز کیا گیا ہے۔ اے سی سی اے اس سال اپنی 120 ویں سالگرہ منائے گا جبکہ اس نے اڑھائی لاکھ اراکین ہونے کا اہم سنگ میل بھی عبور کر لیا ہے۔",world
677,’اسرائیلی پیسے سے بانی پی ٹی آئی کو رہا کروانے کی کوشش ہورہی ہے‘,https://urdu.arynews.tv/sharjeel-memon-reacts-us-members-congress-letter-pti/,"کراچی: وزیر اطلاعات سندھ شرجیل میمن کا امریکی ارکان کانگریس کی جانب سے جوبائیڈن کو لکھے گئے خط پر ردعمل آگیا۔ اے آر وائی نیوز کے مطابق پیپلزپارٹی رہنما شرجیل انعام میمن کا کہنا ہے کہ سب کو معلوم ہے خط کس نے اور کیوں لکھوایا ہے، خط وہ لکھوا رہے ہیں جن کا ایجنڈا ہمیشہ پاکستان کو نقصان پہنچانا ہے، اسرائیلی پیسہ استعمال کرکے بانی پی ٹی آئی کو رہا کروانے کی کوشش ہورہی ہے۔ انہوں نے کہا کہ بانی پی ٹی آئی پاکستان میں اسرائیل کا اثاثہ ہے، کیا امریکی کانگریس ارکان نے کبھی فلسطین اور کشمیر کی صورتحال پر خط لکھا ہے۔ پی پی سینیٹرشیری رحمان کا کہنا تھا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ ان کا کہنا تھا کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی کی جانب سے خود اسی طرح کی مداخلت کا سہارا لینا دہرا معیار ہے۔ یہ پڑھیں: ’امریکی ارکان کانگریس کا خط پاکستان کے داخلی معاملات میں واضح مداخلت ہے‘ دوسری جانب مشیر وزارت قانون بیرسٹر عقیل ملک نے کہا کہ انتشاری ٹولہ امریکا میں لابنگ فرمز ہائر کرکے ڈالروں میں ادا کررہا ہے، نوٹوں کی بوریوں کے منہ کھلے ہوئے ہیں۔ یاد رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",world
678,"’آئی سی سی کو جواب دیدیا، ہم پاکستان نہیں جائیں گے‘",https://urdu.arynews.tv/champions-trophy-2025-bcci-vice-president-rajiv-shukla/,"چیمپئنز ٹرافی 2025 کے معاملے پر بھارتی بورڈ کی ہٹ دھرمی برقرار ہے اور وہ حکومت کی اجازت کے بغیر پاکستان آنے پر رضامند نہیں ہیں۔ بھارتی میڈیا سے گفتگو کرتے ہوئے بی سی سی آئی کے نائب صدر راجیو شکلا کا کہنا ہے کہ چیمپئنز ٹرافی کے لیے پاکستان میں سیکیورٹی خدشات ہیں جس کے باعث ہماری ٹیم دورہ نہیں کرے گی۔ انہوں نے کہا کہ بھارتی بورڈ اپنے مؤقف پر قائم ہے اگر ہمیں حکومت اجازت دے گی تو ہی پاکستان جاسکتے ہیں ورنہ نہیں، اس حوالے سے آئی سی سی کو بھی جواب دے دیا گیا ہے۔ واضح رہے کہ پاکستان کی میزبانی میں ہونے والی چیمپئنز ٹرافی کے لیے بھارتی کرکٹ بورڈ نے سیکیورٹی کا بہانہ بناکر ٹیم بھیجنے سے انکار کردیا ہے جس پر پی سی بی نے سخت موقف اپنایا ہے۔ پی سی بی نے دوٹوک الفاظ میں کہا ہے کہ ایونٹ پاکستان میں ہی ہوگا بھارت آنا چاہتا ہے تو آئے نہیں تو دوسری ٹیم کا نام فائنل کرلیا جائے گا۔ بھارتی میڈیا کا کہنا ہے کہ آئی سی سی نے چیمپئنز ٹرافی 2025کے سلسلے میں پاکستان میں اسکردو، ہنزہ اور مظفر آباد میں ٹرافی کے دورے کو منسوخ کردیا ہے۔ یہ پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ دوسری جانب پی سی بی ذرائع نے یہ دعویٰ مسترد کردیا اور کہا ٹرافی ٹور پر بھارت کا اعتراض ناجائز ہے، ٹور کا شیڈول اور روٹ آئی سی سی کا منظور کردہ ہے۔ واضح رہے کہ آئی سی سی چیمپئنز ٹرافی 19 فروری سے 9 مارچ تک پاکستان میں شیڈول ہے۔ پاکستان اس کا میزبان ہی نہیں بلکہ دفاعی چیمپئن بھی ہے۔ ایونٹ کے لیے پی سی بی کی جانب سے حتمی تیاریاں جاری ہیں اور ماسوائے بھارت تمام ٹیموں نے پاکستان آ کر ایونٹ کھیلنے کی یقین دہانی کرا دی ہے۔",world
679,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",world
680,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",world
681,بائیڈن اور ٹرمپ ملاقات کی اصل وجہ کیا ہے؟ امریکی ترجمان نے بتا دیا,https://urdu.arynews.tv/biden-meets-trump-spokesman-white-house/,"واشنگٹن : نومنتخب امریکی صدر ڈونلڈ ٹرمپ موجودہ صدر جوبائیڈن کی ملاقات کے حوالے سے ترجمان وائٹ ہاؤس کا کہنا ہے کہ یہ ملاقات امریکی عوام کیلئے بھی اہم تھی۔ ترجمان وائٹ ہاؤس کیرن جین پیئر نے کہا کہ امریکی صدر جوبائیڈن نے ملاقات اس لئے کی کیونکہ وہ اصولوں پر یقین رکھتے ہیں۔ ان کا کہنا تھا کہ یہ ملاقات امریکی عوام کیلئے بھی اہم تھی، امریکی عوام اقتدار کی پرامن منتقلی کے مستحق ہیں۔ ترجمان وائٹ ہاؤس کے مطابق امریکی عوام اقتدار کی ہموار منتقلی کو دیکھنا چاہتے ہیں، بائیڈن امریکی عوام کو دکھانا چاہتے ہیں کہ جمہوری نظام ٹھیک کام کررہا ہے۔ علاوہ ازیں نیشنل سیکورٹی ایڈوائزر نے اپنے بیان میں کہا ہے کہ جوبائیڈن اور ڈونلڈ ٹرمپ نے اس خصوصی ملاقات میں قومی معاملات سمیت عالمی امور پر بھی گفتگو کی۔ واضح رہے کہ کچھ گھنٹے قبل نومنتخب امریکی صدر ڈونلڈ ٹرمپ موجودہ صدر جوبائیڈن سے ملنے وائٹ ہاؤس پہنچے تھے، اس موقع پر دونوں شخصیات نے مصافحہ بھی کیا۔ واشنگٹن کے اوول آفس آمد پر ٹرمپ کا روایتی جوش و خروش سے استقبال کیا گیا، اس موقع پر امریکی صدر جوبائیڈن نے ڈونلڈ ٹرمپ سے گرمجوشی سے ہاتھ ملایا۔ دونوں رہنماؤں نے میڈیا کیمروں کے سامنے ہاتھ ملایا اس موقع پر بائیڈن نے ٹرمپ سے کہا کہ انہیں ""پرامن منتقلی” کا انتظار ہے۔ دونوں شخصیات کے درمیان ملاقات میں اقتدار کی منتقلی سمیت دیگر امور پر بھی بات چیت کی گئی",world
682,برطانوی اخبار دی گارڈین نے ایکس کے مکمل بائیکاٹ کا اعلان کر دیا,https://urdu.arynews.tv/guardian-quits-x-social-media-platform/,"برطانوی اخبار دی گارڈین نے سوشل میڈیا پلیٹ فارم ایکس (سابق ٹوئٹر) کے مکمل بائیکاٹ کرتے ہوئے اعلان کیا ہے کہ وہ اب اس پر مواد شیئر نہیں کرے گا۔ خبر رساں ایجنسیروئٹرزکے مطابق دی گارڈین نے کہا کہ اس کے آفیشل ایکس اکاؤنٹ سے اب کوئی پوسٹ شیئر نہیں کی جائے گی۔ پلیٹ فارم پر پریشان کن مواد کی موجودگی کا حوالہ دیتے ہوئے اخبار نے کہا کہ اس پر نسل پرستی اور سازشی مبنی مواد شیئر کیا جاتا ہے۔ واضح رہے کہ دی گارڈین کے ایکس پر 10.7 ملین فالوورز ہیں اور یہ برطانیہ کی پہلی بڑی میڈیا کمپنی ہے جس نے پلیٹ فارم کے مکمل بائیکاٹ کا اعلان کیا۔ ایکس کو 2022 میں ایلون مسک نے خریدار تھا جنہوں نے نومنتخب امریکی صدر ڈونلڈ ٹرمپ انتخابی مہم میں بڑھ چڑھ کا حصہ لیا اور اب امریکی حکومت کا حصہ بھی بن گئے ہیں۔ ناقدین کا کہنا ہے کہ ایلون مسک نے پلیٹ فارم پر جھوٹ اور نفرت انگیز مواد کو پھیلانے کی اجازت دی ہے۔ دی گارڈین نے اپنی ویب سائٹ پر شائع اداریے میں لکھا کہ سمجھتے ہیں کہ ایکس پر ہونے کے نقصان فوائد سے کہیں زیادہ ہے اور صحافت کو فروغ دینے کیلیے وسائل کو کہیں اور بہتر انداز میں استعمال کیا جا سکتا ہے۔ اداریے میں لکھا گیا کہ یہ وہ چیزیں ہیں جن پر ہم کچھ عرصے سے غور کر رہے ہیں کیونکہ پلیٹ فارم پر اکثر پریشان کن مواد کو فروغ دیا جاتا ہے جس میں انتہائی دائیں بازو کے سازشی نظریات اور نسل پرستی شامل ہے۔ اس کے جواب میں ایلون مسک نے دی گارڈین کو ایکس پر ’غیر متعلقہ‘ قرار دیا اور کہا کہ وہ آزادی اظہار رائے کا دفاع کر رہے ہیں۔ ایکس اور دیگر پلیٹ فارمز کا کردار رواں سال برطانیہ میں اُس وقت توجہ کا مرکز بنا جب آن لائن پوسٹس کے جھوٹے دعوے کے بعد انتہائی دائیں بازو اور نسل پرستانہ تشدد پھوٹ پڑا کہ شمالی انگلش ٹاؤن ساؤتھ پورٹ میں ایک حملہ ہوا جس میں تین نوجوان لڑکیاں ہلاک ہوگئیں۔ حالیہ مہینوں میں کچھ برطانوی خیراتی اداروں، صحت اور تعلیمی اداروں نے بھی ایکس پر پوسٹ شیئر نہ کرنے کا اعلان کر رکھا ہے۔",world
683,ڈونلڈ ٹرمپ جوبائیڈن سے ملنے وائٹ ہاؤس پہنچ گئے,https://urdu.arynews.tv/trump-meets-biden-white-house-meeting/,"واشنگٹن : نومنتخب امریکی صدر ڈونلڈ ٹرمپ موجودہ صدر جوبائیڈن سے ملنے وائٹ ہاؤس پہنچ گئے، اس موقع پر دونوں شخصیات نے مصافحہ بھی کیا۔ واشنگٹن کے اوول آفس آمد پر ٹرمپ کا روایتی جوش و خروش سے استقبال کیا گیا، اس موقع پر امریکی صدر جوبائیڈن نے ڈونلڈ ٹرمپ سے گرمجوشی سے ہاتھ ملایا۔ دونوں رہنماؤں نے میڈیا کیمروں کے سامنے ہاتھ ملایا اس موقع پر بائیڈن نے ٹرمپ سے کہا کہ انہیں ""پرامن منتقلی” کا انتظار ہے۔ دونوں شخصیات کے درمیان ملاقات میں اقتدار کی منتقلی سمیت دیگر امور پر بھی بات چیت کی گئی۔ ملاقات کے بعد جوبائیڈن اور ڈونلڈ ٹرمپ نے میڈیا کے سامنے بیان اور صحافیوں کے سوالات سے گریز کیا، اپنے ایک بیان میں امریکی صدرجوبائیڈن نے کہا کہ ملاقات سے اقتدارکی منتقلی راہ ہموار ہوگی جبکہ ڈونلڈ ٹرمپ کا کہنا ہے کہ سیاست مشکل ضرور ہے لیکن اقتدار کی منتقلی کا منتظر ہوں۔ ، امریکی نائب صدر کاملا ہیرس نے ملاقات میں شرکت نہیں کی، ملاقات کیلئے میلانیا ٹرمپ کو بھی مدعو کیا گیا تھا مگر وہ وائٹ ہاؤس نہیں آئیں۔ غیر ملکی خبر رساں ادارے کیرپورٹ کے مطابقصدر جوبائیڈن کی دعوت پر ٹرمپ وائٹ ہاؤس پہنچے تھے، نو منتخب امریکی صدر ڈونلڈ ٹرمپ 20جنوری کو 47ویں صدر کی حیثیت سے اپنے عہدے کا حلف اٹھائیں گے۔ جوبائیڈن سے ملاقات کے بعد ڈونلڈ ٹرمپ کیپیٹل ہل پہنچ گئے، جہاں انہوں نے ری پبلکن اراکین کانگریس سے ملاقات کی۔ ہاؤس اسپیکرمائیک جانسن کا کہنا ہے کہ آج امریکا میں ایک نیا دن ہے، ریپبلکن پہلے دن سے ٹرمپ انتظامیہ کے ایجنڈے پر کام شروع کرنے کیلئے تیار ہیں۔ واضح رہے کہ امریکی صدارتی انتخابات سے قبل دوںوں رہنماؤں کے درمیان انتخابی مہم میں سخت کشیدگی دیکھنے میں آئی تھی۔ اس موقع پر بائیڈن نے ٹرمپ کے مقابلے میں ناقص کارکردگی کے باعث انتخابی دوڑ سے دستبرداری اختیار کرلی تھی۔ تاہم ان کی نائب صدر اور ڈیموکریٹک پارٹی کی صدارتی امیدوار کمالا ہیرس 5 نومبر کو ٹرمپ کے مقابلے میں واضح فرق سے شکست کھا گئیں۔",world
684,"لندن : سارہ قتل کیس میں بڑی پیش رفت، بچی کے والد کا اعتراف",https://urdu.arynews.tv/sara-sharifs-father-10-year-olds-death-admitted/,"لندن : گزشتہ سال اگست 2023 میں قتل ہونے والی دس سالہ سارہ کے مقدمے کی سماعت میں اہم پیشرفت سامنے آئی ہے، سارہ کے والد نے قتل کی ذمہ داری قبول کرلی۔ سارہ قتل کیس کی لندن کے اولڈ بیلی ہائی کورٹ میں سماعت کے موقع پر مقتولہ سارہ کے والد عرفان شریف نے عدالت کو بتایا کہ بچی کی موت میں ""سارا قصور میرا ہے” اس موقع پر انہوں نے بچی کو کرکٹ بیٹ اور آہنی راڈ سے مارنے کا بھی اعتراف کیا۔ ان کا کہنا تھا کہ بیٹی کی موت کی ’مکمل ذمہ داری‘ قبول کرتا ہوں، عرفان شریف نے عدالت کو بتایا کہ انہوں نے پولیس کو دی گئی 999 کال اور اپنی بیٹی کی موت کے بعد اپنے ہاتھ سے لکھی ہوئی اعترافی تحریر میں جو کچھ بھی کہا، وہ سب تسلیم کرتا ہوں۔ سارہ قتل کیس کی سماعت کے موقع پر عرفان شریف کی اہلیہ اور سارہ کی سوتیلی ماں بینش بتول کی وکیل کیرولین کاربری نے ان سے جرح کے دوران پوچھا کیا آپ نے اپنی بیٹی کو مار مار کر ہلاک کیا؟ جس کے جواب میں انہوں نے کہا کہ ""ہاں، اس کی موت میری وجہ سے ہی ہوئی۔” قبل ازیں عرفان شریف نے تحقیقات کے دوران کئی بار اس بات سے انکار کیا کہ وہ سارہ کی موت کے ذمہ دار ہیں، لیکن جب انہیں تیسری بار جرح کے لیے بلایا گیا تو انہوں نے کہا کہ میں عدالت سے کچھ کہنا چاہتا ہوں۔ انہوں نے کہا کہ میں اعتراف کرنا چاہتا ہوں کہ یہ سب میری غلطی ہے، میں چاہتا ہوں کہ عدالت میرے پورے نوٹ اور اعتراف نامے پر غور کرے۔ رپورٹ کے مطابق42سالہ عرفان شریف، 30 سالہ بینش بتول اور 29 سالہ عرفان شریف کے بھائی فیصل ملک پر تشدد کا الزام ہے جس کے بعد 10 اگست 2023 کو سرے میں واقع گھر میں دس سالہ سارہ مردہ حالت میں پائی گئی۔ مذکورہ ملزمان نے مبینہ طور پر 8 اگست کو سارہ کو ہلاک کیا اور بعد ازاں پاکستان فرار ہوگئے، جہاں سے عرفان شریف نے پولیس کو فون کر کے کہا کہ میں نے اسے بہت زیادہ مارا پیٹا، اور بتایا کہ میں نے اس کی لاش کے پاس ایک تحریری اعتراف نامہ چھوڑا تھا جس میں لکھا تھا کہ ""میں قسم کھاتا ہوں کہ میری نیت اسے مارنے کی نہیں تھی۔ لیکن میں غصے میں خود پر قابو کھو بیٹھا تھا۔” بعد ازاں پوسٹ مارٹم رپورٹ میں انکشاف ہوا کہ مقتولہ سارہ کے جسم پر 71 بیرونی زخم، جن میں جلانے اور انسانی دانتوں کے نشانات شامل تھے اور ہڈیاں بھی ٹوٹی ہوئی تھیں۔",world
685,حزب اللہ نے کامیابی سے اسرائیل کی وار منسٹری کے ہیڈ کوارٹرز کو نشانہ بنا دیا,https://urdu.arynews.tv/hezbollah-first-attack-on-israeli-war-ministry-headquarters/,"بیروت: لبنان کی مزاحمتی تنظیم حزب اللہ نے کامیاب حملہ کرتے ہوئے اسرائیل کی وار منسٹری کے ہیڈ کوارٹرز کو نشانہ بنا دیا۔ الجزیرہ کیرپورٹکے مطابق حزب اللہ نے اپنے جاری بیان میں بتایا کہ اس نے اپنا پہلا کامیاب فضائی حملہ اسرائیل کے کریا فوجی اڈے پر کر دیا ہے۔ یہ بھی پڑھیں:ٹرمپ کی کامیابی اور جنگ بندی پر حزب اللہ کا دوٹوک اعلان حزب اللہ نے کہا کہ یہ اڈہ اسرائیلی وار منسٹری اور جنرل اسٹاف کے ساتھ ساتھ وار منجمنٹ کا کمرہ، فضائیہ کا کنٹرول روم اور نگرانی کی اتھارٹی کا ہیڈ کوارٹر تھا۔ مزاحمتی تنظیم نے دعویٰ کیا کہ اس نے ڈرون کے اسکواڈرن کے ساتھ حملہ کیا اور اہداف کو کامیابی سے نشانہ بنایا۔ ایک اور بیان میں حزب اللہ نے بتایا کہ جنگجوؤں نے شمالی اسرائیل کے گاؤں ہنین میں واقع بیرکوں میں اسرائیل کی رامیم بٹالین کے ہیڈ کوارٹر پر دو الگ الگ حملے کیے۔ واضح رہے کہ حزب اللہ کے حملوں پر اسرائیل نے کوئی تبصرہ نہیں کیا۔ گزشتہ روز حزب اللہ نے اسرائیل کے شہر نہریہ میں راکٹ حملے کیے تھے جس کے نتیجے میں 2 اسرائیلی ہلاک ہوگئے تھے۔ حزب اللہ کی جانب سے شمالی اسرائیل پر 10 سے زیادہ راکٹ فائر کیے گئے تھے جن میں سے کچھ کو فضا میں ہی تباہ کر دیا گیا تھا جبکہ کچھ میزائل مختلف مقامات پر گرے تھے۔",world
686,سعودی عرب میں کس پر پابندی لگانے پر غور کیا جا رہا ہے؟,https://urdu.arynews.tv/who-is-being-considered-for-banning-in-saudi-arabia/,"سعودی عرب میں 5 اقسام کی موٹر سائیکلوں پر پابندی لگ سکتی ہے اور اس حوالے سے سعودی اسٹینڈرڈ اینڈ کوالٹی کنٹرول نے غور شروع کر دیا ہے۔ سعودی اخبار 24 کے مطابق سعودی اسٹینڈرڈ اینڈ کوالٹی کنٹرول اتھاری کی جانب سے 5 اقسام کی موٹر سائیکلوں کی مملکت میں درآمد اور فروخت پر پابندی عائد کرنے پر غور کیا جا رہا ہے۔ رپورٹ کے مطابق جن موٹر سائیکلوں پر پابندی عائد کرنے کی تجویز زیر غور ہے۔ ان میں ’ایل 5 ای اے‘ کیٹیگری کی تین پہیوں والی گاڑیاں (رکشہ) جن کے ہینڈل سلنگ شاٹ والے ہوں جبکہ سائیڈ ٹرالی (موٹر سائیکل کی سائیڈ میں لگائی جانے والی ) شامل ہیں۔ اس کے علاوہ تین پہیوں والی لوڈنگ گاڑی، استعمال شدہ 125 سی سی موٹرسائیکلیں اور بجلی سے چلنے والی ایسی موٹر سائیکلیں جن کے انجن کی پاور 11 کلو واٹ سے کم ہو بھی پابندی کی زد میں آ سکتی ہیں۔ متعلقہ حکام نے اس حوالے سے عوامی سروے شروع کر دیا ہے تاکہ عوامی رائے کو مقدم رکھتے ہوئے کوئی بھی فیصلہ کیا جا سکے۔",world
687,"جنگ سے بیزار شہری اسرائیل چھوڑنے لگے، نقل مکانی میں ریکارڈ اضافہ",https://urdu.arynews.tv/citizens-fed-up-with-the-war-are-leaving-israel/,"اسرائیل کا جنگی جنون خود اس کے شہریوں کو بیزار کرنے لگا اور ان کے اسرائیل چھوڑ کر محفوظ مقامات پر نقل مکانی کی تعداد میں ریکارڈ اضافہ ہوا ہے۔ اسرائیل کی غزہ پر وحشیانہ جارحیت ایک سال سے جاری ہے جب کہ اب صہیونی ریاست نے لبنان میں بھی جنگی محاذ کھول دیا ہے اور ایران تک پر حملے شروع کر دیے ہیں۔ غاصب اسرائیل کے ان اقدامات کی جہاں عالمی سطح پر شدید مذمت کی جا رہی ہے، وہیں اسرائیلی شہری بھی نیتن یاہو حکومت نے جنگی جنون سے بیزار اور خوفزدہ ہیں اور ان کے اسرائیل چھوڑنے کے رجحان میں تیزی سے اضافہ ہوا ہے۔ 94 لاکھ مختصر آبادی والے خطے اسرائیل کے شہری آئے دن ملک کو چھوڑ کر جا رہے ہیں۔ سینٹرل بیورو آف اسٹیٹسٹکس (سی بی ایس) کی جانب سے جاری کیے گئے اعداد و شمار کے مطابق گزشتہ سال ملک کو خیر باد کہنے والوں کی تعداد میں خاصا اضافہ ہوا ہے جو 2022 کے اعداد و شمار کے مقابلے میں 44 فیصد زیادہ ہے۔ سی بی ایس کے اعداد و شمار کے مطابق 2023 میں تقریبا 24900 اسرائیلیوں نے ملک چھوڑ دیا جب کہ اس سے ایک سال قبل 2022 میں یہ تعداد 17520 تھی۔ اسرائیل سے صرف نقل مکانی میں ہی اضافہ نہیں ہوا بلکہ اس دوران بیرون ملک سے اسرائیل واپس آنے والے یہودیوں کی تعداد میں بھی کمی آئی ہے۔ رپورٹ کے مطابق 2022 میں 12214 اسرائیلی اپنے ملک واپس آئے تھے جب کہ 2023 میں یہ تعداد گھٹ کر 11300 تک آ گئی۔ ماہرین کے مطابق یہودیوں کے یوں اسرائیل چھوڑنے کا رجحان سیاسی پولرائزیشن، معاشی عدم استحکام اور غزہ میں شدید جنگ کے باوجود یرغمالیوں کی رہائی میں نیتن یاہو حکومت کی ناکامی کی وجہ سے بڑھا ہے۔ اگر موجودہ سیاسی اور سلامتی بحران اسی طریقہ سے جاری رہا تو حالات اور بھی خراب ہو سکتے ہیں۔",world
688,غزہ کیمپ میں بمباری سے شہید والدین کی 9 سالہ بیٹی بھی اسپتال میں خاموشی سے دم توڑ گئی,https://urdu.arynews.tv/gaza-injured-girl-died/,"غزہ: شمالی غزہ میں پناہ گزینوں کے کیمپ میں بمباری سے شہید والدین کی 9 سالہ بیٹی بھی اسپتال میں خاموشی سے دم توڑ گئی۔ الجزیرہ کے مطابق دیر البلح کے الاقصیٰ شہدا اسپتال میں دو روز قبل نو سالہ بچی اس وقت شدید زخمی حالت میں لائی گئی تھی، جب اس کے والد اور والدہ پناہ گزینوں کے خیمے پر حملے میں شہید ہو گئے تھے۔ وہ ایک صحافی کی بیٹی تھی، جو راتوں رات ہونے والے اسرائیلی وحشیانہ حملے میں شہید ہو گیا تھا، جب کہ اس کی بیٹی اپنے بھائی کے ساتھ شدید زخمی ہو گئی تھی۔ بچی کو شدید زخمی حالت میں الاقصیٰ شہدا اسپتال لایا گیا تھا، جہاں اسے آپریٹنگ تھیٹر میں داخل کرایا گیا، لیکن آج بدھ کی صبح وہ شدید زخموں اور جھلسنے کی وجہ سے جاں بر نہ ہو سکی۔ الجزیرہ کے مطابق اس بچی کی موت بھی اس ’خاموش موت‘ کا حصہ ہے جو غزہ پر اپنے بھیانک پر پھیلا چکی ہے، ایسے کئی لوگ ہوتے ہیں جنھیں شدید زخموں کے ساتھ اسپتال لایا جاتا ہے اور انھیں آپریٹنگ تھیٹر میں سرجری سے گزارا جاتا ہے، لیکن پھر انھیں مناسب طبی سامان اور درد کی دوائیوں کی عدم موجودگی کی وجہ سے یونہی چھوڑ دیا جاتا ہے، اور وہ خاموشی سے مر جاتے ہیں۔ واضح رہے کہ اسرائیلی وحشیانہ بمباریوں میں غزہ میں 43,500 سے زیادہ فلسطینی، جن میں زیادہ تر عام شہری ہیں، مارے جا چکے ہیں، 20 لاکھ بے گھر ہو چکے ہیں اور پٹی کا بڑا حصہ ملبے کا ڈھیر بن چکا ہے۔",world
689,"بائیڈن اور ٹرمپ کی بیگمات کے تعلقات خراب، ملاقات سے انکار",https://urdu.arynews.tv/melania-trump-refused-jill-bidens-invitation/,"امریکا کے موجودہ صدر بائیڈن اور نومنتخب صدر ڈونلڈ ٹرمپ بے شک ملاقات کر رہے ہیں لیکن ان کی بیگمات کے تعلقات خراب ہیں۔ غیر ملکی میڈیا کے مطابق آج امریکا کے موجودہ صدر جو بائیڈن اور نومنتخب صدر ڈونلڈ ٹرمپ وائٹ ہاؤس میں اہم ملاقات کر رہے ہیں جس میں اقتدار کی منتقلی کے حوالے سے بھی بات چیت کی جائے گی تاہم میلانیا نے آج وائٹ ہاؤس آنے کی دعوت ٹھکرا دی ہے۔ رپورٹ کے مطابق جو بائیڈن کی اہلیہ نے میلانیا ٹرمپ کو آج وائٹ ہاؤس آنے کی دعوت دی تھی تاہم دو ماہ بعد امریکا کی دوسری بار خاتون اول بننے والی میلانیا ٹرمپ نے موجودہ خاتون اول صدر بائیڈن کی اہلیہ جل بائیڈن کی دعوت کو ٹھکراتے ہوئے آج (بدھ) کو وائٹ ہاؤس کا دورہ کرنے اور ان سے ملاقات سے انکار کر دیا ہے۔ ذرائع کا کہنا ہے کہ میلانیا ٹرمپ صدر بائیڈن کی جانب فلوریڈا میں ان کے گھر پر چھاپے اور ایف بی آئی حکام کو ان کی درازوں اور الماریوں کی تلاشی لینے کے اجازت دینے سے ناراض ہیں جس کی وجہ سے آج انہوں نے یہ دعوت ٹھکرائی ہے۔ واضح رہے میلانیا ٹرمپ نے گزشتہ ستمبر میں اپنے ’ایکس‘ اکاؤنٹ پر ایک ویڈیو پوسٹ کی تھی، جس میں انہوں نے FBI پر الزام لگایا تھا کہ دو سال قبل ان کے شوہر کے گھر پر چھاپے کے دوران ان کی پرائیویسی کی خلاف ورزی کی گئی تھی۔ ایف بی آئی کو ان خفیہ دستاویزات کی تلاش تھی جو ٹرمپ وائٹ ہاؤس چھوڑنے کے بعد ساتھ لے گئے تھے۔ انہوں نے کہا تھا کہ”میں نے کبھی سوچا بھی نہیں تھا کہ یہاں کی حکومت میری پرائیویسی کی خلاف ورزی کرے گی۔ ایف بی آئی نے فلوریڈا میں میرے گھر پر چھاپہ مارا اور میرے ذاتی سامان کی تلاشی لی”۔",world
690,ملکہ الزبتھ کی شادی کے 77 سال پرانے کیک کا ٹکڑا نیلام,https://urdu.arynews.tv/queen-elizabeths-77-year-old-wedding-cake-piece-up-for-auction/,"برطانیہ پر 7 دہائیوں تک حکمرانی کرنے والی آنجہانی ملکہ الزبتھ دوم کی شادی کے کیک کا 77 سال پرانا ٹکڑا نیلام کر دیا گیا۔ غیر ملکی میڈیا کے مطابق برطانیہ کی آنجہانی ملکہ الزبتھ دوم اور پرنس فلپ کے شادی 20 نومبر 1947 کو ہوئی تھی اور اس موقع پر تقریباً 277 کلوگرام کا بڑا کیک پیش کیا گیا تھا۔ رپورٹ کے مطابق اس کیک کا ٹکڑا ایک باکس میں محفوظ کیا گیا تھا جس کے ساتھ اس وقت کی شہزادی الزبتھ (ملکہ الزبتھ) سے منسوب چاندی کا ایک نشان، دلہن کی طرف سے لکھا گیا ایک خط اور ایک آرائشی ڈوئلی بھی تھی۔ کیک کا یہ ٹکڑا ایک باکس میں پیک تھا جس پر اس وقت کی شہزادی الزبتھ سے منسوب چاندی کا ایک نشان، دلہن کی طرف سے لکھا گیا ایک خط اور ایک آرائشی ڈوئلی تھی۔ اس خصوصی باکس کو شاہی جوڑے کی جانب سے ایڈنبرا میں موجود ہولی روڈ ہاؤس کی دیکھ بھال کرنے والی میریئن پولسن کو بطور تحفہ دیا تھا۔ نیلام گھر ریمن ڈینسی کے کیک کا یہ نادر ٹکرا نیلامی میں 2831 ڈالر میں نیلام ہوا ہے۔",world
691,اے سی سی اے کی 120 سالہ تاریخ میں پہلی بار پاکستانی خاتون صدر منتخب,https://urdu.arynews.tv/ayla-majid-acca-president/,"کراچی: ایسوسی ایشن آف چارٹرڈ سرٹیفائیڈ اکاؤنٹنٹس (اے سی سی اے) نے پاکستانی خاتون عائلہ مجید کو صدر منتخب کر لیا۔ یاد رہے کہ اے سی سی اے کی 120 سالہ تاریخ میں پہلی بار کسی پاکستانی خاتون کو صدر کیلیے چنا گیا ہے۔ عائلہ مجید پلانیٹیو مڈل ایسٹ اور پلانیٹیو پاکستان کی سی ای او ہیں۔ پاکستانی خاتون نے 2006 میں اے سی سی اے میں شمولیت اختیار کی تھی جبکہ انہیں توانائی، ڈیکاربونائزیشن اور کلائیمیٹ ٹیک پر بین الاقوامی اسپیکر ہونے کا اعزاز بھی حاصل ہے۔ صدر منتخب ہونے پر عائلہ مجید نے اپنے بیان میں کہا کہ میں اے سی سی اے ممبران کے اعتماد پر شکریہ ادا کرتی ہوں، اس شعبے کو ترقی دینے اور پُرکشش بنانے کیلیے کوشش کروں گی۔ اے سی سی اے کی تاریخ میں پہلی بار خواتین کو تینوں بڑے عہدوں پر فائز کیا گیا ہے۔ اے سی سی اے اس سال اپنی 120 ویں سالگرہ منائے گا جبکہ اس نے اڑھائی لاکھ اراکین ہونے کا اہم سنگ میل بھی عبور کر لیا ہے۔",world
692,’اسرائیلی پیسے سے بانی پی ٹی آئی کو رہا کروانے کی کوشش ہورہی ہے‘,https://urdu.arynews.tv/sharjeel-memon-reacts-us-members-congress-letter-pti/,"کراچی: وزیر اطلاعات سندھ شرجیل میمن کا امریکی ارکان کانگریس کی جانب سے جوبائیڈن کو لکھے گئے خط پر ردعمل آگیا۔ اے آر وائی نیوز کے مطابق پیپلزپارٹی رہنما شرجیل انعام میمن کا کہنا ہے کہ سب کو معلوم ہے خط کس نے اور کیوں لکھوایا ہے، خط وہ لکھوا رہے ہیں جن کا ایجنڈا ہمیشہ پاکستان کو نقصان پہنچانا ہے، اسرائیلی پیسہ استعمال کرکے بانی پی ٹی آئی کو رہا کروانے کی کوشش ہورہی ہے۔ انہوں نے کہا کہ بانی پی ٹی آئی پاکستان میں اسرائیل کا اثاثہ ہے، کیا امریکی کانگریس ارکان نے کبھی فلسطین اور کشمیر کی صورتحال پر خط لکھا ہے۔ پی پی سینیٹرشیری رحمان کا کہنا تھا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ ان کا کہنا تھا کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی کی جانب سے خود اسی طرح کی مداخلت کا سہارا لینا دہرا معیار ہے۔ یہ پڑھیں: ’امریکی ارکان کانگریس کا خط پاکستان کے داخلی معاملات میں واضح مداخلت ہے‘ دوسری جانب مشیر وزارت قانون بیرسٹر عقیل ملک نے کہا کہ انتشاری ٹولہ امریکا میں لابنگ فرمز ہائر کرکے ڈالروں میں ادا کررہا ہے، نوٹوں کی بوریوں کے منہ کھلے ہوئے ہیں۔ یاد رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",world
693,"’آئی سی سی کو جواب دیدیا، ہم پاکستان نہیں جائیں گے‘",https://urdu.arynews.tv/champions-trophy-2025-bcci-vice-president-rajiv-shukla/,"چیمپئنز ٹرافی 2025 کے معاملے پر بھارتی بورڈ کی ہٹ دھرمی برقرار ہے اور وہ حکومت کی اجازت کے بغیر پاکستان آنے پر رضامند نہیں ہیں۔ بھارتی میڈیا سے گفتگو کرتے ہوئے بی سی سی آئی کے نائب صدر راجیو شکلا کا کہنا ہے کہ چیمپئنز ٹرافی کے لیے پاکستان میں سیکیورٹی خدشات ہیں جس کے باعث ہماری ٹیم دورہ نہیں کرے گی۔ انہوں نے کہا کہ بھارتی بورڈ اپنے مؤقف پر قائم ہے اگر ہمیں حکومت اجازت دے گی تو ہی پاکستان جاسکتے ہیں ورنہ نہیں، اس حوالے سے آئی سی سی کو بھی جواب دے دیا گیا ہے۔ واضح رہے کہ پاکستان کی میزبانی میں ہونے والی چیمپئنز ٹرافی کے لیے بھارتی کرکٹ بورڈ نے سیکیورٹی کا بہانہ بناکر ٹیم بھیجنے سے انکار کردیا ہے جس پر پی سی بی نے سخت موقف اپنایا ہے۔ پی سی بی نے دوٹوک الفاظ میں کہا ہے کہ ایونٹ پاکستان میں ہی ہوگا بھارت آنا چاہتا ہے تو آئے نہیں تو دوسری ٹیم کا نام فائنل کرلیا جائے گا۔ بھارتی میڈیا کا کہنا ہے کہ آئی سی سی نے چیمپئنز ٹرافی 2025کے سلسلے میں پاکستان میں اسکردو، ہنزہ اور مظفر آباد میں ٹرافی کے دورے کو منسوخ کردیا ہے۔ یہ پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ دوسری جانب پی سی بی ذرائع نے یہ دعویٰ مسترد کردیا اور کہا ٹرافی ٹور پر بھارت کا اعتراض ناجائز ہے، ٹور کا شیڈول اور روٹ آئی سی سی کا منظور کردہ ہے۔ واضح رہے کہ آئی سی سی چیمپئنز ٹرافی 19 فروری سے 9 مارچ تک پاکستان میں شیڈول ہے۔ پاکستان اس کا میزبان ہی نہیں بلکہ دفاعی چیمپئن بھی ہے۔ ایونٹ کے لیے پی سی بی کی جانب سے حتمی تیاریاں جاری ہیں اور ماسوائے بھارت تمام ٹیموں نے پاکستان آ کر ایونٹ کھیلنے کی یقین دہانی کرا دی ہے۔",world
694,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",world
695,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",world
696,"اسرائیل نے ’مقاصد‘ حاصل کر لیے، غزہ جنگ ختم کرنے کا وقت آ گیا، انٹونی بلنکن",https://urdu.arynews.tv/israel-goals-war-in-gaza-antony-blinken/,"برسلز: امریکی وزیر خارجہ انٹونی بلنکن نے کہا ہے کہ اسرائیل نے اپنے ’مقاصد‘ حاصل کر لیے ہیں اور اب وقت آ گیا ہے کہ غزہ میں جنگ ختم ہو جائے۔ غیر ملکی میڈیا رپورٹس کے مطابق امریکی وزیر خارجہ نے برسلز کے دورے کے موقع پر میڈیا سے گفتگو کرتے ہوئے کہا کہ اسرائیل نے اپنے لیے طے کردہ معیار کے مطابق اپنے اہداف حاصل کر لیے ہیں، اس لیے اب یہ یہ جنگ ختم کرنے کا وقت ہونا چاہیے۔ انٹونی بلنکن کا کہنا تھا کہ ’’امریکا غزہ جنگ میں حقیقی اور طویل وقفہ چاہتا ہے تاکہ ان لوگوں تک امداد پہنچ سکے جنھیں اس کی ضرورت ہے۔‘‘ خیال رہے کہ غزہ کی پٹی میں جنگ کے خاتمے اور بدتر ہوتی انسانی صورت حال کو روکنے کے لیے امریکی درخواستوں کو نظر انداز کرنے کے باوجود امریکا کی جانب سے اسرائیل کے لیے کوئی سخت نتیجہ سامنے نہیں آیا ہے۔ گزشتہ روز، غزہ میں امداد کی ترسیل سے رکاوٹ ہٹانے کے لیے اسرائیل کو دی گئی 30 دن کی امریکی ڈیڈ لائن کی میعاد ختم ہونے کے بعد، واشنگٹن نے کہا کہ اسرائیل غزہ کی امداد کو روک نہیں رہا ہے اور اس لیے امریکی قانون کی خلاف ورزی نہیں کر رہا ہے۔ جب کہ 8 بین الاقوامی امدادی گروپوں نے کہا کہ اسرائیل امداد تک رسائی کو بہتر بنانے کے لیے امریکی مطالبات کو پورا کرنے میں ناکام رہا ہے۔ ادھر غذائی تحفظ کے ماہرین نے خبردار کر دیا ہے کہ امکان ہے کہ پٹی کے کچھ حصوں میں قحط پڑنے والا ہے۔ واضح رہے کہ جو بائیڈن، جن کی میعاد جنوری میں ختم ہو رہی ہے، نے 7 اکتوبر 2023 کو جنگ شروع ہونے کے بعد سے اسرائیل کی بھرپور حمایت کی ہے۔ اس کے بعد سے غزہ میں 43,500 سے زیادہ فلسطینی، جن میں زیادہ تر عام شہری ہیں، مارے جا چکے ہیں، 20 لاکھ بے گھر ہو چکے ہیں اور پٹی کا بڑا حصہ ملبے کا ڈھیر بن چکا ہے۔",world
697,’بائیڈن فوری استعفیٰ دے کر کاملا ہیرس کو امریکا کی پہلی خاتون صدر بننے دیں‘,https://urdu.arynews.tv/jo-biden-kamla-heris-first-us-woman-president/,امریکا میں 247 سالہ تاریخ میں آج تک کوئی خاتون صدر نہیں بن سکی ایسے میں کاملا کو پہلی خاتون صدر بنانے کا مشورہ سامنے آیا ہے۔ غیر ملکی میڈیا کے مطابق بائیڈن انتظامیہ کے سابق معاون نے کہا ہے کہ ٹرمپ کے حلف اٹھانے سے قبل جو بائیڈن مستعفی ہوکر کاملا ہیرس کو امریکا کی پہلی خاتون صدر بننے کا موقع دیں۔ امریکی حکومت کے سابق کمیونیکیشن ڈائریکٹر جمال سیمنر نے ایک ٹاک شو کے دوران یہ تجویز دی اور کہا کہ جوبائیڈن اس اقدام سے ٹرمپ کے لیے مشکلات پیدا کر سکتے ہیں کیونکہ ایک خاتون صدر کے آنے سے ٹرمپ کو اپنے سابق بیانیے کو دوبارہ سے ترتیب دینا پڑے گا۔ ان کا کہنا تھا کہ ٹرمپ کے لیے ایک ایسی خاتون کا سامنا کرنا مشکل ہوگا جنھیں انھوں نے الیکشن میں شکست دی اور پہلی خاتون صدر منتخب ہونے سے روکا اور مذاق اُڑایا تھا۔ سابق معاون نے یہ بھی کہا کہ بائیڈن ایک غیر معمولی صدر رہے ہیں اور اپنے بہت سے وعدوں کو پورا کیا ہے لیکن ایک وعدہ باقی ہے جسے وہ ایک عبوری صدر ہونے کے ناطے پورا کر سکتے ہیں۔ واضح رہے کہ گزشتہ ہفتے ہونے والے صدارتی الیکشن میں ڈونلڈ ٹرمپ نے حریف کاملا ہیرس کو ہرا کر بھاری اکثریت سے دوبارہ صدارتی انتخاب جیتا ہے۔ ٹرمپ کو یہ اعزاز بھی حاصل ہے کہ وہ دو بار حریف خاتون صدارتی امیدوار کو ہرا کر صدر بننے میں کامیاب ہوئے ہیں۔ 2016 میں انہوں نے ہلیری کلنٹن کو غیر متوقع شکست دی تھی جب کہ 2024 میں انہوں نے کاملا ہیرس کو مات دی ہے۔,world
698,کنگنا رناوت کے لئے بڑی مشکل کھڑی ہوگئی,https://urdu.arynews.tv/kangana-ranaut-court-notice-mahatma-gandhi/,"بی جے پی رکن پارلیمنٹ کنگنا رناوت کسان تحریک کے دوران مہاتما گاندھی کے بارے میں نازیبا تبصرہ کرنے کے معاملے میں مزید مشکلات میں گھر گئیں۔ بھارتی میڈیارپورٹس کے مطابق آگرہ کی عدالت نے کنگنا رناوت کو اپنا موقف پیش کرنے کے لیے نوٹس بھیجا ہے، وکیل رما شنکر شرما نے خصوصی ایم پی-ایم ایل اے عدالت میں کنگنا کے خلاف مقدمہ درج کرایا تھا، جس کی سماعت گزشتہ روز ہوئی تھی۔ خصوصی عدالت کے جج انوج کمار سنگھ نے کنگنا کو نوٹس جاری کرتے ہوئے انہیں اپنا موقع پیش کرنے کے لیے 28 نومبر تک کا وقت دیا ہے۔ 11 ستمبر 2024 کو وکیل رما شنکر شرما نے خصوصی عدالت، ایم اپی – ایم ایل اے کے سامنے ایک درخواست دی تھی۔ اس میں الزام عائد کیا گیا تھا کہ 26 اگست 2024 کو کنگنا نے دہلی بارڈر پر دھرنا پر بیٹھے کسانوں کے لیے نازیبا تبصرہ کیا۔ وکیل رما شنکر شرما کی جانب سے اس درخواست میں مہاتما گاندھی کے سلسلے میں بھی توہین آمیز باتیں کہنے کا الزام لگایا گیا تھا، ان بیانات کو پورے ملک کے عوام کی توہین بتاتے ہوئے مقدمہ درج کرکے کارروائی کرنے کا مطالبہ کیا گیا تھا۔ وکیل رما شنکر شرما کے مطابق کسان ملک کے انّ داتا ہیں۔ انہیں قاتل اور عصمت دری کرنے والا بتانے والی بی جے پی رکن پارلیمنٹ پر ملک سے غداری کا مقدمہ ہونا چاہئے۔ اُنہوں نے بابائے قوم کا مذاق اُڑایا جو پورے ملک کی توہین ہے۔ شرما کا کہنا تھا کہ میں بھی ایک کسان کنبہ سے تعلق رکھتا ہوں۔ بی جے پی رکن پارلیمنٹ کنگنا رانوت نے لاکھوں کروڑوں کسانوں کی توہین کی ہے، جس سے ان کے جذبات مجروح ہوئے ہیں۔",world
699,ایران کے دارالحکومت تہران میں دفاعی سرنگ کی تعمیر شروع,https://urdu.arynews.tv/tehran-builds-defensive-tunnel/,"ایران دارالحکومت تہران میں اسرائیل کے حالیہ حملوں کے بعد ’دفاعی سرنگ‘ کی تعمیر کا کام شروع کردیا گیا۔ برطانوی خبر رساں ادارے روئٹرز نے ایران کی نیم سرکاری نیوز ایجنسی ’تسنیم‘ کے حوالے سے رپورٹ دی ہے کہ دفاعی سرنگ بنانے کا فیصلہ اسرائیل کی جانب سے ملک میں مختلف اہداف کو نشانہ بنانے کے بعد سامنے آیا ہے۔ تہران میٹرو کے ایک اسٹیشن کو شہر کے وسط میں موجود ٹنل امام خمینی اسپتال سے ملائے گی، جس کے باعث اس اسپتال تک زیرزمین رسائی ممکن ہوجائے گی۔ تہران سٹی کونسل کے ٹرانسپورٹ کے ہیڈ نے ایران کی نیم سرکاری نیوز ایجنسی ’تسنیم‘ کو بتایا کہ ’ملک کی تاریخ میں پہلی بار دفاعی تناظر سے ایک سرنگ کی تعمیر کا کام جاری ہے۔ واضح رہے کہ گزشتہ ماہ اسرائیل نے ایران پر پہلی مرتبہ باضابطہ تسلیم شدہ حملہ کیا تھا، اس حملے میں تہران کے قریب واقع میزائل کی فیکٹریوں اور دیگر عمارتوں کو نشانہ بنایا گیا تھا۔ دوسری جانب اسرائیلی وزیراعظم نیتن یاہو نے ایک بار پھر ایران کی تیل کی تنصیبات پر حملے کی دھمکی دی ہے۔ نیتن یاہو کا اپنے بیان میں کہنا تھا کہ ایران کی جانب سے حملے کی صورت میں اسرائیل ایران کی تیل کی تنصیبات پرحملہ آور ہوسکتا ہے۔ اسرائیلی وزیراعظم کی جانب سے یہ بیان ایسے وقت میں سامنے آیا ہے جب اسرائیلی صدر امریکی دورے پر ہیں جہاں اُن کی امریکی صدر بائیڈن سے ملاقات متوقع ہے۔ میڈیا رپورٹس کے مطابق اسرائیلی وزیراعظم کا کہنا تھا کہ اسرائیل پر ایران کی جانب سے ایک اور حملہ ایرانیوں پر اربوں روپے کے ڈاکے کے مترادف ہوگا۔ انہوں نے دھمکی آمیز لہجے میں کہا کہ اگر اسرائیل نے ایرانی تیل کی تنصیبات پر حملہ کردیا تو ایران میں معاشی تباہی کی صورتحال پیدا ہوجائے گی۔",world
700,بنگلہ دیش نے حسینہ واجد کی گرفتاری کیلیے انٹرپول سے مدد مانگ لی,https://urdu.arynews.tv/bangladesh-sheikh-haseena-wazed-interpol/,بنگلہ دیش نے ملک سے فرار ہوکر بھارت میں پناہ لینے والی سابق وزیراعظم حسینہ واجد کی گرفتاری کیلیے انٹرپول سے مدد مانگ لی ہے۔ غیر ملکی میڈیا کے مطابق اگست میں شیخ حسینہ واجد کیخلاف احتجاج میں سینکڑوں مظاہرین کی ہلاکت کی سماعت کرنے والے خصوصی ٹریبونل نے انٹرپول سے کہا ہے کہ سابق وزیراعظم کی گرفتاری کے لیے ریڈ نوٹس جاری کیا جائے۔ ٹربیونل میں پیش ہونے والے ایک پراسیکیوٹر بی ایم سلطان محمود نے مقامی میڈیا کو بتایا ہے کہ پولیس چیف نے فرانس میں قائم بین الاقوامی تنظیم انٹرپول کو شیخ حسینہ کی گرفتاری میں مدد فراہم کرنے کے لیے مراسلہ لکھ دیا ہے۔ واضح رہے کہ عوامی احتجاج کے بعد رواں برس 5 اگست کو شیخ حسینہ واجد اپنا 16 سالہ اقتدار اور ملک چھوڑ کر اپنے دوست ملک بھارت فرار ہوگئی تھیں اور اب وہاں دہلی میں سخت سیکیورٹی میں قیام پذیر ہیں۔ شیخ حسینہ واجد کے اقتدار کے خاتمے کے بعد نوبل انعام یافتہ ماہر معاشیات محمد یونس کی سربراہی میں عبوری حکومت قائم کی گئی جو ملک کا نظم ونسق سنبھالے ہوئے ہے۔ عبوری حکومت نے اقتدار سنبھالنے کے بعد عوام سے وعدہ کیا تھا کہ وہ حسینہ واجد کے خلاف مقدمہ چلائے گی اور بھارت سے ان کی حوالگی کی کوشش کرے گی۔,world
701,نیتن یاہو کی ایران کی تیل کی تنصیبات پر حملے کی دھمکی,https://urdu.arynews.tv/netanyahu-warns-attack-on-iran-oil-facilities/,"اسرائیلی وزیراعظم نیتن یاہو نے ایک بار پھر ایران کی تیل کی تنصیبات پر حملے کی دھمکی دی ہے۔ بین الاقوامی خبر رساں ادارے کی رپورٹ کے مطابق اسرائیلی وزیراعظم نیتن یاہو کا اپنے بیان میں کہنا تھا کہ ایران کی جانب سے حملے کی صورت میں اسرائیل ایران کی تیل کی تنصیبات پرحملہ آور ہوسکتا ہے۔ اسرائیلی وزیراعظم کی جانب سے یہ بیان ایسے وقت میں سامنے آیا ہے جب اسرائیلی صدر امریکی دورے پر ہیں جہاں اُن کی امریکی صدر بائیڈن سے ملاقات متوقع ہے۔ میڈیا رپورٹس کے مطابق اسرائیلی وزیراعظم کا کہنا تھا کہ اسرائیل پر ایران کی جانب سے ایک اور حملہ ایرانیوں پر اربوں روپے کے ڈاکے کے مترادف ہوگا۔ انہوں نے دھمکی آمیز لہجے میں کہا کہ اگر اسرائیل نے ایرانی تیل کی تنصیبات پر حملہ کردیا تو ایران میں معاشی تباہی کی صورتحال پیدا ہوجائے گی۔ ادھر اسرائیلی فوج کی غزہ میں بربریت کا سلسلہ تاحال جاری ہے، آس پاس کے علاقے بھی بمباری سے ہونے والی تباہی کا منظر پیش کررہے ہیں۔ تازہ فضائی حملے میں 28 فلسطینی شہید ہوگئے۔ غزہ میں ہر طرف تباہی ہی تباہی پھیل چکی ہے، پناہ گزین کیمپوں پر اسرائیلی افواج کا حملہ ایک سنگدلانہ اقدام قرار دیا جا رہا ہے، جس میں 28 فلسطینیوں نے جام شہادت نوش کیا۔ غیر ملکی خبر رساں ادارے کی رپورٹ کے مطابق ان پناہ گزین کیمپوں میں بچے اور خواتین کی بڑی تعداد میں پناہ لئے ہوئے تھی تاہم ان پر بھی یہودی افواج نے بمباری کردی۔ ذرائع کے مطابق صیہونی فوج کی جانب سے غزہ پر حملے جاری ہیں، گزشتہ روز پہلے نصیرت میں پناہ گزین کیمپوں پر اسرائیلی افواج نے بمباری کی جس کے بعد زخمیوں اور لاشوں کو العودہ ہسپتال منتقل کیا گیا، زخمیوں کو جیسے ہی ہسپتال پہنچایا گیا تو وہاں بھی صیہونی دہشت گردی کرتے ہوئے بارود برسا دیا۔ رپورٹ کے مطابق اسرائیلی فوج نے علی الصبح غزہ شہر اور بیت حنون میں گھروں پر حملے کیے جس کے نتیجے میں 5 افراد شہید ہوئے۔ گزشتہ سال اکتوبر سے جاری غزہ جنگ میں اب تک 43 ہزار سے زائد فلسطینی شہید ہو چکے ہیں جن میں سے 70 فیصد خواتین اور بچے شامل ہیں، زخمیوں کی تعداد ایک لاکھ سے بھی تجاوز کرگئی ہے۔",world
702,"بس ڈرائیور خاتون مسافر کے بیگ سے سونا چوری کرتے پکڑا گیا، ویڈیو وائرل",https://urdu.arynews.tv/viral-video-bus-driver-caught-stealing-gold/,"بھارت کے تلنگانہ میں آر ٹی سی بس کے ڈرائیور کو ایک خاتون مسافر کے بیگ سے سونا چوری کرتے رنگے ہاتھوں دھرلیا گیا۔ بین الاقوامی خبر رساں ادارے کیرپورٹکے مطابق خاتون، جو ورنگل سے نظام آباد جانے والی آر ٹی سی بس میں سفر کر رہی تھی، نے اپنا بیگ ڈرائیور کی سیٹ کے پیچھے رکھ دیا تھا، بیگ میں زیورات تھے اور خاتون نے یہ جگہ محفوظ سمجھ کر اپنے سامان کو وہاں رکھا۔ رپورٹس کے مطابق بس ڈرائیور نے موقع غنیمت جانتے ہوئے بیگ کو کھول کر اس میں موجود سونے کے زیورات نکال لیے۔ مگر قسمت نے بس ڈرائیور کا ساتھ نہیں دیا۔ بس میں موجود ایک مسافر نے ڈرائیور کی یہ حرکت اپنے موبائل فون سے ریکارڈ کر لی۔ ویڈیو منظر عام پر آنے کے بعد فوری طور پر بس ڈرائیور کو پولیس کے حوالے کردیا گیا۔ بس انتظامیہ کے مطابق اس قسم کے واقعات ناقابل قبول ہیں اور ڈرائیور کے خلاف سخت کارروائی کی جائے گی تاکہ مسافروں کا اعتماد بحال رہ سکے۔ اس سے قبل بھارت میں حیدرآباد کے پرانے شہر میں ایک افسوسناک واقعہ پیش آیا، بے رحم شوہر نے بیوی کو قتل کرنے کے بعد لاش کو آگ لگادی۔ بھارتی میڈیا رپورٹس کے مطابق بنڈلہ گوڑہ ہاشم آباد کے فیاض قریشی (25) سال اور قمر بیگم (23) کی شادی کو چند سال ہی ہوئے تھے۔ شوہر اپنی بیوی پر شک کرتا تھا، جس کے باعث اکثر دونوں میں لڑائی جھگڑا رہتا تھا، گزشتہ روز دونوں کے درمیان اسی بات پر لڑائی ہوئی، شوہر نے طیش میں آکر خنجر سے بیوی کو قتل کردیا اس کے بعد پیٹرول چھڑک کر لاش کو بھی جلا ڈالا۔ پولیس کا اس حوالے سے کہنا ہے کہ شوہر کے خلاف قتل کا مقدمہ درج کرکے ملزم کی تلاش شروع کردی گئی ہے۔",world
703,بینک میں ملازمت پیشہ لڑکی نے زندگی کا خاتمہ کیوں کیا؟ اہم انکشاف,https://urdu.arynews.tv/kashmiri-woman-found-dead-filmnagar-hyderabad/,"بھارت میں حیدرآباد کے فلم نگر کے علاقے میں 23 سالہ کشمیری خاتون، بینک آف امریکہ کی ملازم، ارم نبی ڈارنے اپنی زندگی کا خاتمہ کرلیا۔ بھارت کیمیڈیا رپورٹسکے مطابق ارم نبی ڈارجموں کشمیر کے ضلع بارہمولہ کے ملاپورہ گاؤں کی رہائشی تھیں اور کچھ عرصے سے حیدرآباد میں ملازمت کے سلسلے رہائش پذیر تھیں۔ جنوری میں ارم نبی ڈار اپنے کام کے باعث حیدرآباد منتقل ہوئی تھیں اور تولی چوکی کے علاقے میں ایک فلیٹ میں رہ رہیں تھیں، اُن کے ساتھ ایک قریبی رشتہ دار عبدالمغنی بھی مقیم تھا۔ رپورٹس کے مطابق ارم کا جموں و کشمیر کے ایک نوجوان کے ساتھ گہرا تعلق تھا، اکثر ڈیوٹی ختم ہونے کے بعد اس سے بات کیا کرتی تھی، دونوں کے درمیان کسی بات پر اختلافات پیدا ہوگئے تھے، جس کے باعث ارم ڈپریشن کا شکار تھی۔ نوجوان کے رویے سے دل برداشتہ ہو کر ارم نے اپنے کمرے میں مبینہ طور پر زندگی کا خاتمہ کرلیا، اگلے دن جب ارم دفتر کے کام کے لیے لاگ ان نہیں ہوئیں تو اُن کے منیجر نے رابطہ کرنے کی کوشش کی، مگر موبائل بند تھا۔ بینک منیجر نے ارم کے رشتہ دار عبدالمغنی کو اس حوالے سے اطلاع دی جس نے فوراً اپارٹمنٹ جا کر کمرے میں دیکھا تو ارم لاش کمرے میں موجود تھی، فوری طور پر فلم نگر پولیس کو اطلاع دی گئی اور 108 ایمبولینس کو طلب کیا گیا۔ طبی عملے نے موقع پر پہنچ کر ارم کو مردہ قرار دے دیا۔ فلم نگر پولیس نے واقعے کا مقدمہ درج کرکے مزید تحقیقات کا آغاز کردیا ہے۔",world
704,"شوہر نے بیوی کو قتل کرکے لاش جلادی، وجہ سامنے آگئی؟",https://urdu.arynews.tv/hyderabad-man-assassination-her-wife/,"بھارت میں حیدرآباد کے پرانے شہر میں بے رحم شوہر نے بیوی کو قتل کرنے کے بعد لاش کو آگ لگادی۔ بھارتی میڈیا رپورٹس کے مطابق بنڈلہ گوڑہ ہاشم آباد کے فیاض قریشی (25) سال اور قمر بیگم (23) کی شادی کو چند سال ہی ہوئے تھے۔ شوہر اپنی بیوی پر شک کرتا تھا، جس کے باعث اکثر دونوں میں لڑائی جھگڑا رہتا تھا، گزشتہ روز دونوں کے درمیان اسی بات پر لڑائی ہوئی، شوہر نے طیش میں آکر خنجر سے بیوی کو قتل کردیا اس کے بعد پیٹرول چھڑک کر لاش کو بھی جلا ڈالا۔ پولیس کا اس حوالے سے کہنا ہے کہ شوہر کے خلاف قتل کا مقدمہ درج کرکے ملزم کی تلاش شروع کردی گئی ہے۔ اس سے قبل بھارت کے گجرات کے تاپی ضلع کے اچل تعلقہ کے سندر پور گاؤں میں سنگدل بیٹے نے اپنے باپ کو قتل کردیا۔ شادی کے مسئلے کو لے کر بیٹے کی اپنے باپ سے تلخ کلامی ہوئی، جھگڑے کے باعث سنگدل بیٹے نے سوئے ہوئے باپ کو ڈنڈے سے حملہ کر کے موت کی نیند سلادیا۔ پولیس کے مطابق 73 سالہ شیواجی وساوا کو اسپتال منتقل کیا گیا جہاں ڈاکٹروں نے اس کی موت کی تصدیق کردی، پولیس نے فوری کارروائی کرتے ہوئے قاتل کو گرفتار کرلیا۔ رپورٹ کے مطابق ملزم ہرپال وساوا اکثر اپنے والد سے جھگڑا کرتا تھا کہ میری شادی کیوں نہیں کرارہے، اس پر باپ کا کہنا تھا کہ پہلے کچھ کام کرلو، کھیت میں دھان کی فصل کاٹ لو، اس کے بعد میں شادی کرا دونگا۔ ملزم نے اپنے والد کو لوہے کی سلاخ سے سر پر وار کر کے زخمی کر دیا۔ محلے کے چند افراد اسے اسپتال لے کر پہنچے، مگر ڈاکٹروں نے اس کی موت کی تصدیق کردی، پولیس نے قتل کا مقدمہ درج کرکے مزید کارروائی کا آغاز کردیا ہے۔",world
705,"امریکی ڈیڈ لائن گزر گئی، اسرائیل نے غزہ کی امداد میں اضافہ نہیں کیا",https://urdu.arynews.tv/gaza-aid-israel-fails-us-deadline/,"انسانی حقوق کی تنظیموں کا کہنا ہے کہ اسرائیل غزہ کی امداد میں اضافے کی امریکی ڈیڈ لائن کو پورا کرنے میں ناکام رہا۔ الجزیرہکے مطابق بین الاقوامی حقوق کے گروپوں کا کہنا ہے کہ اسرائیل اس امریکی ڈیڈ لائن کو پورا کرنے میں ناکام رہا ہے کہ یا تو غزہ کی پٹی میں مزید انسانی امداد کی اجازت دے یا فوجی امداد پر غیر معینہ پابندیوں کا سامنا کرے۔ منگل کو 30 دن کی امریکی ڈیڈ لائن ختم ہو گئی ہے، انسانی حقوق کی 8 تنظیموں نے اپنے بیان میں کہا کہ اکتوبر 2023 میں شروع ہونے والی اسرائیلی جارحیت کے بعد سے جنگ سے تباہ شدہ محصور غزہ میں حالات اب بد ترین ہو چکے ہیں۔ یاد رہے کہ 13 اکتوبر 2024 کو امریکی صدر جو بائیڈن کی انتظامیہ نے اسرائیل سے کہا تھا کہ وہ غزہ میں انسانی امداد کے ترسیل میں اضافہ کرے، اگر وہ اس میں ناکام ہوا تو واشنگٹن اپنے اہم اتحادی کی فوجی مدد کم کر دے گا۔ نارویجین ریفیوجی کونسل، آکسفیم، ریفیوجیز انٹرنیشنل اور سیو دی چلڈرن سمیت دیگر تنظیموں نے کہا ’’اسرائیل نہ صرف انسانی ہمدردی کی حمایت کے امریکی معیار پر پورا اترنے میں ناکام رہا بلکہ اس نے ایسے اقدامات بھی کیے جن سے زمینی حالات بالخصوص شمالی غزہ میں ڈرامائی طور پر بگڑ گئے۔‘‘ ادھر امدادی گروپوں کے اعلان کے باوجود امریکا نے منگل کو ایک بیان میں کہا کہ وہ اسرائیل کو ہتھیاروں کی ترسیل کو محدود نہیں کرے گا، محکمہ خارجہ کے ترجمان ویدانت پٹیل نے کہا کہ امریکا نے غزہ میں نئی کراسنگ کھولنے سمیت امداد کی اجازت دینے پر ’تھوڑی پیش رفت‘ دیکھی ہے۔ تاہم امریکا کی طرف سے بیان کردہ 19 ضروریات کا تجزیہ کرنے کے بعد حقوق کے گروپوں نے کہا کہ اسرائیل ’بامعنی اقدام کرنے میں ناکام رہا‘ اور ان میں سے 15 میں ’’انسانی صورت حال کو مزید خراب کیا گیا‘‘ جس میں غزہ میں روزانہ کم از کم 350 امدادی ٹرکوں کے داخلے اجازت بھی شامل ہے۔",world
706,اے سی سی اے کی 120 سالہ تاریخ میں پہلی بار پاکستانی خاتون صدر منتخب,https://urdu.arynews.tv/ayla-majid-acca-president/,"کراچی: ایسوسی ایشن آف چارٹرڈ سرٹیفائیڈ اکاؤنٹنٹس (اے سی سی اے) نے پاکستانی خاتون عائلہ مجید کو صدر منتخب کر لیا۔ یاد رہے کہ اے سی سی اے کی 120 سالہ تاریخ میں پہلی بار کسی پاکستانی خاتون کو صدر کیلیے چنا گیا ہے۔ عائلہ مجید پلانیٹیو مڈل ایسٹ اور پلانیٹیو پاکستان کی سی ای او ہیں۔ پاکستانی خاتون نے 2006 میں اے سی سی اے میں شمولیت اختیار کی تھی جبکہ انہیں توانائی، ڈیکاربونائزیشن اور کلائیمیٹ ٹیک پر بین الاقوامی اسپیکر ہونے کا اعزاز بھی حاصل ہے۔ صدر منتخب ہونے پر عائلہ مجید نے اپنے بیان میں کہا کہ میں اے سی سی اے ممبران کے اعتماد پر شکریہ ادا کرتی ہوں، اس شعبے کو ترقی دینے اور پُرکشش بنانے کیلیے کوشش کروں گی۔ اے سی سی اے کی تاریخ میں پہلی بار خواتین کو تینوں بڑے عہدوں پر فائز کیا گیا ہے۔ اے سی سی اے اس سال اپنی 120 ویں سالگرہ منائے گا جبکہ اس نے اڑھائی لاکھ اراکین ہونے کا اہم سنگ میل بھی عبور کر لیا ہے۔",world
707,’اسرائیلی پیسے سے بانی پی ٹی آئی کو رہا کروانے کی کوشش ہورہی ہے‘,https://urdu.arynews.tv/sharjeel-memon-reacts-us-members-congress-letter-pti/,"کراچی: وزیر اطلاعات سندھ شرجیل میمن کا امریکی ارکان کانگریس کی جانب سے جوبائیڈن کو لکھے گئے خط پر ردعمل آگیا۔ اے آر وائی نیوز کے مطابق پیپلزپارٹی رہنما شرجیل انعام میمن کا کہنا ہے کہ سب کو معلوم ہے خط کس نے اور کیوں لکھوایا ہے، خط وہ لکھوا رہے ہیں جن کا ایجنڈا ہمیشہ پاکستان کو نقصان پہنچانا ہے، اسرائیلی پیسہ استعمال کرکے بانی پی ٹی آئی کو رہا کروانے کی کوشش ہورہی ہے۔ انہوں نے کہا کہ بانی پی ٹی آئی پاکستان میں اسرائیل کا اثاثہ ہے، کیا امریکی کانگریس ارکان نے کبھی فلسطین اور کشمیر کی صورتحال پر خط لکھا ہے۔ پی پی سینیٹرشیری رحمان کا کہنا تھا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ ان کا کہنا تھا کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی کی جانب سے خود اسی طرح کی مداخلت کا سہارا لینا دہرا معیار ہے۔ یہ پڑھیں: ’امریکی ارکان کانگریس کا خط پاکستان کے داخلی معاملات میں واضح مداخلت ہے‘ دوسری جانب مشیر وزارت قانون بیرسٹر عقیل ملک نے کہا کہ انتشاری ٹولہ امریکا میں لابنگ فرمز ہائر کرکے ڈالروں میں ادا کررہا ہے، نوٹوں کی بوریوں کے منہ کھلے ہوئے ہیں۔ یاد رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",world
708,"’آئی سی سی کو جواب دیدیا، ہم پاکستان نہیں جائیں گے‘",https://urdu.arynews.tv/champions-trophy-2025-bcci-vice-president-rajiv-shukla/,"چیمپئنز ٹرافی 2025 کے معاملے پر بھارتی بورڈ کی ہٹ دھرمی برقرار ہے اور وہ حکومت کی اجازت کے بغیر پاکستان آنے پر رضامند نہیں ہیں۔ بھارتی میڈیا سے گفتگو کرتے ہوئے بی سی سی آئی کے نائب صدرراجیو شکلاکا کہنا ہے کہ چیمپئنز ٹرافی کے لیے پاکستان میں سیکیورٹی خدشات ہیں جس کے باعث ہماری ٹیم دورہ نہیں کرے گی۔ انہوں نے کہا کہ بھارتی بورڈ اپنے مؤقف پر قائم ہے اگر ہمیں حکومت اجازت دے گی تو ہی پاکستان جاسکتے ہیں ورنہ نہیں، اس حوالے سے آئی سی سی کو بھی جواب دے دیا گیا ہے۔ واضح رہے کہ پاکستان کی میزبانی میں ہونے والی چیمپئنز ٹرافی کے لیے بھارتی کرکٹ بورڈ نے سیکیورٹی کا بہانہ بناکر ٹیم بھیجنے سے انکار کردیا ہے جس پر پی سی بی نے سخت موقف اپنایا ہے۔ پی سی بی نے دوٹوک الفاظ میں کہا ہے کہ ایونٹ پاکستان میں ہی ہوگا بھارت آنا چاہتا ہے تو آئے نہیں تو دوسری ٹیم کا نام فائنل کرلیا جائے گا۔ بھارتی میڈیا کا کہنا ہے کہ آئی سی سی نے چیمپئنز ٹرافی 2025کے سلسلے میں پاکستان میں اسکردو، ہنزہ اور مظفر آباد میں ٹرافی کے دورے کو منسوخ کردیا ہے۔ یہ پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ دوسری جانب پی سی بی ذرائع نے یہ دعویٰ مسترد کردیا اور کہا ٹرافی ٹور پر بھارت کا اعتراض ناجائز ہے، ٹور کا شیڈول اور روٹ آئی سی سی کا منظور کردہ ہے۔ واضح رہے کہ آئی سی سی چیمپئنز ٹرافی 19 فروری سے 9 مارچ تک پاکستان میں شیڈول ہے۔ پاکستان اس کا میزبان ہی نہیں بلکہ دفاعی چیمپئن بھی ہے۔ ایونٹ کے لیے پی سی بی کی جانب سے حتمی تیاریاں جاری ہیں اور ماسوائے بھارت تمام ٹیموں نے پاکستان آ کر ایونٹ کھیلنے کی یقین دہانی کرا دی ہے۔",world
709,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",world
710,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",world
711,بھارتی سپریم کورٹ کا گھروں کو بلڈوز کرنے سے متعلق بڑا فیصلہ,https://urdu.arynews.tv/india-supreme-court-bulldozing-houses/,"نئی دہلی: بھارتی سپریم کورٹ نے مودی سرکار کو گھروں کو غیر قانونی قرار دے کر ان کی مسماری سے روک دیا۔ بھارتی میڈیا رپورٹس کے مطابق سپریم کورٹ نے گھروں کو بلڈوز کرنے سے متعلق بڑا فیصلہ دیتے ہوئے حکومت کو مسماری سے روک دیا ہے، اور کہا ہے کہ کسی کا گھر 15 دن کا نوٹس دیے بغیر نہیں گرایا جا سکتا۔ بھارتی سپریم کورٹ نے فیصلے میں کہا کہ کسی پر الزام ہے تو پورے خاندان سے چھت کیسے چھینی جا سکتی ہے؟ منصفانہ ٹرائل کے بغیر کسی کو مجرم نہیں ٹھہرایا جا سکتا۔ سپریم کورٹ نے کہا افسران کی من مانی نہیں چلے گی، اختیارات کا غلط استعمال کرنے پر افسران کو نہیں بخشا جا سکتا، اگر حکم کی خلاف ورزی کو اسے توہین عدالت سمجھا جائے گا۔ واضح رہے کہ مودی سرکار نے مسلمانوں پر انتہا پسندی اور گائے کا گوشت کھانے کے الزامات لگا کر سیکڑوں گھر مسمار کر چکی ہے۔سپریم کورٹ نے مختلف درخواستوں پر اس معاملے کا نوٹس اس وقت لیا، جب مختلف ریاستی حکومتوں نے ان شہریوں کے گھروں کو مسمار کرنا شروع کیا جن کے خلاف مجرمانہ مقدمات درج تھے، گھروں کو منہدم کرنے کی مہم ان ریاستوں میں کی شروع کی گئی ہے جہاں مودی سرکار کی حکومت قائم ہے۔ سپریم کورٹ کو دی گئی درخواستوں میں، جس میں جمعیت علمائے ہند کی طرف سے دائر کی گئی ایک درخواست بھی شامل ہے، کہا گیا ہے کہ قانونی عمل کی پیروی کیے بغیر اتر پردیش، مدھیہ پردیش، دہلی اور گجرات سمیت کئی ریاستوں میں لوگوں کی جائیدادوں کو بلڈوز کیا جا رہا ہے۔ سپریم کورٹ کی بنچ نے 2 ستمبر کو ریمارکس دیے کہ کسی مجرمانہ کیس میں ملوث ملزم کی ملکیت کو کیسے منہدم کیا جا سکتا ہے۔ یہ معاملہ بھارتی میڈیا میں ’بلڈوزر جسٹس‘ کے نام سے مشہور ہو گیا ہے، ایک درخواست میں سپریم کورٹ نے یوگی آدتیہ ناتھ کی قیادت والی اتر پردیش حکومت پر سخت نکتہ چینی کی اور اسے درخواست گزار کو 25 لاکھ روپے معاوضہ ادا کرنے کا حکم دیا، جس کا گھر 2019 میں مہاراج گنج ضلع میں منہدم کیا گیا تھا۔",world
712,سعودی عرب: ٹرالر کی ٹکر سے پل ٹوٹ گیا,https://urdu.arynews.tv/bridge-broken-trawler-collision-saudi-arabia/,"سعودی عرب کے شہر طائف میں ٹرالر کے ہائیڈرالک سسٹم میں پیدا ہونے والی فنی خرابی حادثے کا باعث بن گئی۔ ٹرالر کا لوڈنگ کیبن کھل کر پیدل چلنے والوں کے بنے پل سے ٹکرا گیا۔ سعودی خبر رساں ادارے کی رپورٹ کے مطابق حادثے میں کسی قسم کے جانی نقصان کی اطلاع نہیں ملی، ٹرالر کا لوڈنگ کیبن لکڑی کے پل سے ٹکرایا جس سے پل کا بڑا حصہ ٹوٹ کر گر گیا، حادثہ جس وقت پیش آیا پل کے اوپر کوئی نہیں تھا۔ بلدیہ طائف کے مطابق حادثے میں کسی قسم کا جانی نقصان نہیں ہوا صرف پل اور ٹرالر کا نقصان ہوا ہے جس کا تخمینہ لگایا جارہا ہے۔ ٹریفک پولیس نے حادثے کی اطلاع ملتے ہی سڑک کوعام ٹریفک کے لیے بند کرکے گاڑیوں کے لیے متبادل راستے کا انتظام کردیا تاکہ ٹریفک کی روانی میں خلل نہ پڑے۔ دوسری جانب سعودی عرب میں جدہ پولیس نے کارروائی کرتے ہوئے خاتون کو ہراساں کرنے والے شخص کو گرفتار کرلیا۔ جدہ پولیس نے سوشل میڈیا پر ایک ویڈیو شیئر کی جس میں بتایا گیا کہ خاتون کو ہراساں کرنے والے شخص کو ریکارڈ وقت میں گرفتار کرلیا ہے۔ اس حوالے سے سیکیورٹی فورس نے تفصیلات اور ویڈیو اپنے ایکس (ٹوئٹر) اکاؤنٹ پر شیئر کی ہیں۔ گرفتار ہونے شخص کی شہریت کو جدہ پولیس نے ظاہر نہیں کیا ہے تاہم کہا گیا ہے کہ ملزم کو گرفتار کرکے اسے تمام شواہد کے بعد پبلک پراسیکیوشن کے حوالے کردیا گیا ہے جہاں اس کے خلاف مقدمہ قائم کیا جائے گا۔ جدہ پولیس کا کہنا ہے کہ ہراساں کرنے، چھیڑ خانی اور اسی طرح کے دیگر کیسز میں گرفتار کیے جانے والوں کے بارے میں تمام تفصیلات سے میڈیا کو آگاہ کیا جاتا رہے گا۔",world
713,"حملوں کا خطرہ، تھائی لینڈ میں اسرائیلی سیاحوں کیلئے الرٹ جاری",https://urdu.arynews.tv/thailand-police-alert-terror-attack-targeting-israelis/,"اسرائیلی سیکیورٹی ذرائع کی جانب سے یہ دعویٰ کیا جارہا ہے کہ تھائی پولیس نے اسرائیلی سیاحوں پر حملوں کے خدشات کا اظہار کیا ہے۔ بین الاقوامی خبر رساں ادارے کی رپورٹ کے مطابق اسرائیلی وزیراعظم کے دفتر نے تھائی لینڈ میں موجود انٹیلی جنس کو پولیس سے تعاون کی ہدایات جاری کی ہیں۔ سیکیورٹی ذرائع کے مطابق فی الحال تھائی لینڈ میں مقیم یہودی اور اسرائیلی شہریوں کیلیے ٹریول ایڈوائزری میں کوئی رد بدل نہیں کیا گیا۔ سیکیورٹی ذرائع کا اس حوالے سے کہنا ہے کہ 7 اکتوبر 2023 اور اس کے تناظر میں شروع ہونے والی جنگی کارروائیوں کے پیش نظر ایران اور اس کے ایجنٹس دنیا بھر میں یہودی اور اسرائیلی اہداف کو نشانہ بنانے کے لئے سرگرم ہیں۔ تھائی لینڈ میں مقیم یہودیوں اور اسرائیلیوں کو احتیاط سے کام لینے اور مقامی سیکیورٹی اداروں سے مکمل تعاون کرنے کی ہدایات جاری کردی گئی ہیں۔ دوسری جانب حماس کے عہدیدار عبدالرحمان نے عرب ممالک پر زور دیا ہے کہ وہ غزہ پر اسرائیلی جارحیت کو روکنے کے لیے ہر ممکن کوشش کریں۔ اپنے بیان میں انہوں نے کہا کہ عرب ممالک کو اسرائیل سے تعلقات ختم کرنے چاہئیں اور اسرائیلی جارحیت روکنے کیلئے جو ممکن کوشش ہو سکے وہ کرنی چاہیے۔ عہدیدار نے کہا کہ عرب ممالک جو اسرائیل کیساتھ تعلقات رکھتے ہیں فوری توڑ دیں عرب ممالک فلسطینی کاز کے ساتھ جڑیں اور ہمارے ساتھ کھڑے ہوں، اسرائیلی وزرا کے بیانات ثابت کرتے ہیں فلسطین کاز کو ختم کرنے کا منصوبہ ہے اسرائیل امریکا کی حمایت سے فلسطین کاز کو ختم کرنے کے منصوبے پر کام کر رہا ہے۔ ان کا کہنا تھا کہ اسرائیل کا ہدف فلسطینیوں کے وجود اور شناخت کو ختم کرنا ہے اسرائیل کاہدف مقبوضہ مغربی کنارے پر مکمل کنٹرول حاصل کرنا ہے مغربی کنارے میں جو کچھ ہو رہا ہے وہ ایک خطرناک منصوبہ ہے تمام فلسطینیوں کو اپنے مقصد اور سرزمین کا دفاع کرنا چاہیے فلسطینی عوام کیپاس واحد آپشن حق کادفاع اور مزاحمت ہے۔",world
714,انڈونیشیا کے صدر کی ٹرمپ کو فون کال وائرل ہو گئی,https://urdu.arynews.tv/indonesi-president-phone-call-to-trump-viral/,"واشنگٹن: انڈونیشیا کے صدر کی نو منتخب امریکی صدر ڈونلڈ ٹرمپ کے ساتھ ہونے والی ٹیلی فونک گفتگو خوب وائرل ہو رہی ہے۔ روئٹرزکے مطابق انڈونیشیا کے صدر پرابوو سوبیانتو نے منگل کو وائٹ ہاؤس میں امریکی صدر جو بائیڈن سے ملاقات کی اور واشنگٹن کے سرکاری دورے کے موقع پر نو منتخب صدر ڈونلڈ ٹرمپ کو فون پر مبارک باد پیش کی۔ انڈونیشین صدر نے ٹرمپ کے ساتھ فون پر ہوئی اس گفتگو کی ویڈیو اپنے سوشل میڈیا اکاؤنٹ پر پوسٹ کی تو یہ خوب وائرل ہو گئی، ویڈیو میں سنا جا سکتا ہے کہ انڈونیشین صدر نے امریکی صدر سے ون ٹو ون ملاقات کی خواہش کا اظہار کیا تو ڈونلڈ ٹرمپ نے بھی انڈونیشین صدر کے بولنے کے انداز کی تعریف کی۔ پرابوو سوبیانتو نے کہا ’’آپ جہاں کہیں بھی ہوں، میں آپ کو ذاتی طور پر مبارک باد دینے کے لیے تیار ہوں۔‘‘ ٹرمپ نے جواب دیا ’’ہم ایسا ہی کریں گے، جب بھی آپ چاہیں گے۔‘‘ ڈونلڈ ٹرمپ نے اپنی انتخابی جیت کو حیرت انگیز قرار دیتے ہوئے کہا کہ اس نے انھیں ایک بڑا مینڈیٹ مل گیا ہے، انھوں نے یہ بھی کہا کہ انڈونیشیا کے صدر انتہائی قابل احترام ہیں اور ان کی انگریزی کی تعریف کی، جس پر اسپیشل فورسز کے سابق کمانڈر پرابوو نے جواب دیا: ’’سر، میری تمام تربیت امریکی ہے۔‘‘ گفتگو میں انڈونیشین صدر نے انتخابی مہم کے دوران ٹرمپ پر قاتلانہ حملے پر صدمے، اور بچ جانے پر اطمینان کا اظہار کیا۔ ٹرمپ نے کہا ’’ہاں میں بہت خوش قسمت ہوں، میں صرف صحیح سمت کے ساتھ صحیح جگہ پر تھا، ورنہ میں ابھی آپ سے بات نہیں کر رہا ہوتا۔‘‘ ٹرمپ کے ساتھ گفتگو کے بعد انڈونیشین صدر نے اوول آفس میں جو بائیڈن سے بھی ملاقات کی، جس میں انھوں نے کہا ’’میں انڈونیشیا اور امریکا کے تعلقات کو مضبوط بنانے کے لیے بہت محنت کروں گا، اور دو طرفہ مضبوط تعاون کے لیے کام کروں گا۔‘‘ واضح رہے کہ انڈونیشین صدر چین سے سیدھے واشنگٹن پہنچے تھے، چین کا یہ گزشتہ ماہ عہدہ سنبھالنے کے بعد ان کا پہلا غیر ملکی دورہ تھا، جہاں انھوں نے صدر شی جن پنگ سے ملاقات کی۔ یاد رہے کہ واشنگٹن جنوب مشرقی ایشیا کے سب سے زیادہ آبادی والے ملک انڈونیشیا کو اس خطے میں ایک اہم شراکت دار کے طور پر دیکھتا ہے، کیوں کہ اس خطے میں اس کے حریف بیجنگ کے گہرے تجارتی اور سرمایہ کاری کے روابط استوار ہیں۔ انڈونیشیا دنیا کا سب سے زیادہ آبادی والا مسلم اکثریتی ملک بھی ہے۔",world
715,جان ریٹکلف سی آئی اے کے نئے ڈائریکٹر نامزد,https://urdu.arynews.tv/trump-picks-john-ratcliffe-as-cia-director/,"واشنگٹن: نو منتخب امریکی صدر ڈونلڈ ٹرمپ نے قومی انٹیلی جنس کے سابق ڈائریکٹر جان ریٹکلف کو سینٹرل انٹیلی جنس ایجنسی (سی آئی اے) کا ڈائریکٹر نامزد کردیا۔ بین الاقوامی خبر رساں ادارے کی رپورٹ کے مطابق آئندہ برس 20 جنوری کو صدارت کا عہدہ سنبھالنے سے قبل ٹرمپ اگلے گیارہ ہفتے کے دوران اپنی حکومت کے اہم عہدوں پر نامزگیوں میں مصروف ہیں۔ نو منتخب امریکی صدر کا اپنے بیان میں کہنا تھا کہ نیشنل انٹیلی جنس کے سابق ڈائریکٹر جان ریٹکلف سی آئی اے ڈائریکٹر کے طور پر کام کریں گے۔ ریٹکلف ٹرمپ کے پہلے دور حکومت میں قومی انٹیلی جنس کے ڈائریکٹر کے طور پر خدمات بھی سر انجام دے چکے ہیں۔ اس سے قبل نومنتخب صدر نے پیٹ ہیگزے کوامریکی وزیردفاع نامزد کردیا، ٹرمپ کا اس حوالے سے کہنا تھا کہ فخر ہے پیٹ کو اپنی کابینہ میں وزیردفاع کے طور پرکام کرنے کیلئے نامزدکیا۔ اُنہوں نے کہا کہ پیٹ نے اپنی زندگی فوجیوں اور ملک کیلئے ایک جنگجوکے طور پر گزاری ہے، ہماری فوج دوبارہ عظیم ہوگی اور امریکا کبھی پیچھے نہیں ہٹے گا، واضح رہے کہ پیٹ فاکس نیوز کے ایک شوکی میزبانی بھی کرچکے ہیں۔ واضح رہے کہ ٹرمپ نے مائیک ہکابی کو اسرائیل میں امریکا کا نیا سفیر نامزد کر دیا ہے، ان کی نامزدگی کے حوالے سے ٹرمپ نے کہا کہ خوشی ہو رہی ہے ارکنساس کے سابق گورنر مائیک ہکابی کو اسرائیل میں سفیر نامزد کر رہا ہوں۔ انہوں نے کہا کہ مائیک کئی سالوں سے عظیم سرکاری ملازم، گورنر، اور لیڈران فیتھ رہا ہے مائیک اسرائیل اور اسرائیل کے لوگوں سے محبت کرتا ہے اور اسرائیل کے لوگ بھی مائیک سے محبت کرتے ہیں۔",world
716,حزب اللہ کے راکٹ حملوں میں 2 اسرائیلی ہلاک,https://urdu.arynews.tv/hezbollah-rocket-attack-two-dead-nahariya/,"لبنانی تنظیم حزب اللہ کی جانب سے اسرائیل کے شہر نہریہ میں راکٹ حملے کئے گئے، جس کے نتیجے میں 2 اسرائیلی واصل جہنم ہوگئے۔ بین الاقوامی خبر رساں ادارے کی رپورٹ کے مطابق حزب اللہ کی جانب سے شمالی اسرائیل پر 10 سے زیادہ راکٹ فائر کیے گئے جن میں سے کچھ کو فضا میں ہی تباہ کردیا گیا جبکہ کچھ میزائل مختلف مقامات پر گرے۔ حزب اللّٰہ کے راکٹ نہریہ شہر میں ایک گودام پر بھی گرے جس کے نتیجے میں 2 اسرائیلی شہری ہلاک ہوگئے۔ حزب اللّٰہ کی جانب سے تل ابیب کے قریب اسرائیلی ایئر بیس پر میزائل حملے کرنے کا دعویٰ بھی سامنے آیا ہے۔ جس میں کہا گیا ہے کہ تل ابیب کے جنوب میں ایک ایئر بیس کو میزائلوں سے نشانہ بنایا ہے۔ دوسری جانب اسرائیلی فوج کی غزہ میں بربریت کا سلسلہ تاحال جاری ہے، آس پاس کے علاقے بھی بمباری سے ہونے والی تباہی کا منظر پیش کررہے ہیں۔ تازہ فضائی حملے میں 28 فلسطینی شہید ہوگئے۔ غزہ میں ہر طرف تباہی ہی تباہی پھیل چکی ہے، پناہ گزین کیمپوں پر اسرائیلی افواج کا حملہ ایک سنگدلانہ اقدام قرار دیا جا رہا ہے، جس میں 28 فلسطینیوں نے جام شہادت نوش کیا۔ غیر ملکی خبر رساں ادارے کی رپورٹ کے مطابق ان پناہ گزین کیمپوں میں بچے اور خواتین کی بڑی تعداد میں پناہ لئے ہوئے تھی تاہم ان پر بھی یہودی افواج نے بمباری کردی۔ ذرائع کے مطابق صیہونی فوج کی جانب سے غزہ پر حملے جاری ہیں، گزشتہ روز پہلے نصیرت میں پناہ گزین کیمپوں پر اسرائیلی افواج نے بمباری کی جس کے بعد زخمیوں اور لاشوں کو العودہ ہسپتال منتقل کیا گیا، زخمیوں کو جیسے ہی ہسپتال پہنچایا گیا تو وہاں بھی صیہونی دہشت گردی کرتے ہوئے بارود برسا دیا۔ رپورٹ کے مطابق اسرائیلی فوج نے علی الصبح غزہ شہر اور بیت حنون میں گھروں پر حملے کیے جس کے نتیجے میں 5 افراد شہید ہوئے۔ گزشتہ سال اکتوبر سے جاری غزہ جنگ میں اب تک 43 ہزار سے زائد فلسطینی شہید ہو چکے ہیں جن میں سے 70 فیصد خواتین اور بچے شامل ہیں، زخمیوں کی تعداد ایک لاکھ سے بھی تجاوز کرگئی ہے۔",world
717,اسرائیل کا مغربی کنارے کو اسرائیل میں ضم کرنے کا ارادہ,https://urdu.arynews.tv/israel-west-bank-annexation-plan/,"تل ابیب: اسرائیل کے انتہا پسند وزیر خزانہ بیتسالل اسموترچ کا کہنا ہے کہ اگلے سال مغربی کنارے کو اسرائیل میں مکمل طور پر ضم کردیا جائے گا۔ بین الاقوامی خبر رساں ادارے کی رپورٹ کے مطابق اسرائیل کے وزیر خزانہ بیتسالل اسموترچ نے کہا کہ انہیں امید ہے کہ امریکا میں ٹرمپ انتظامیہ مغربی کنارے پر اسرائیل کی خود مختاری کو تسلیم کرلے گی۔ اس حوالے سے اسرائیلی وزیر خارجہ نے صحافیوں کو جواب دیتے ہوئے کہا کہ اگرچہ اس معاملے پر ابھی کوئی حتمی فیصلہ نہیں ہوا ہے لیکن مستقبل کی امریکی حکومت کے ساتھ اس معاملے پر بات ہوسکتی ہے۔ واضح رہے کہ اسرائیلی فوج کی غزہ میں بربریت کا سلسلہ تاحال جاری ہے، آس پاس کے علاقے بھی بمباری سے ہونے والی تباہی کا منظر پیش کررہے ہیں۔ تازہ فضائی حملے میں 28 فلسطینی شہید ہوگئے۔ غزہ میں ہر طرف تباہی ہی تباہی پھیل چکی ہے، پناہ گزین کیمپوں پر اسرائیلی افواج کا حملہ ایک سنگدلانہ اقدام قرار دیا جا رہا ہے، جس میں 28 فلسطینیوں نے جام شہادت نوش کیا۔ رپورٹ کے مطابق ان پناہ گزین کیمپوں میں بچے اور خواتین کی بڑی تعداد میں پناہ لئے ہوئے تھی تاہم ان پر بھی یہودی افواج نے بمباری کردی۔ ذرائع کے مطابق صیہونی فوج کی جانب سے غزہ پر حملے جاری ہیں، گزشتہ روز پہلے نصیرت میں پناہ گزین کیمپوں پر اسرائیلی افواج نے بمباری کی جس کے بعد زخمیوں اور لاشوں کو العودہ ہسپتال منتقل کیا گیا، زخمیوں کو جیسے ہی ہسپتال پہنچایا گیا تو وہاں بھی صیہونی دہشت گردی کرتے ہوئے بارود برسا دیا۔ رپورٹ کے مطابق اسرائیلی فوج نے علی الصبح غزہ شہر اور بیت حنون میں گھروں پر حملے کیے جس کے نتیجے میں 5 افراد شہید ہوئے۔ گزشتہ سال اکتوبر سے جاری غزہ جنگ میں اب تک 43 ہزار سے زائد فلسطینی شہید ہو چکے ہیں جن میں سے 70 فیصد خواتین اور بچے شامل ہیں، زخمیوں کی تعداد ایک لاکھ سے بھی تجاوز کرگئی ہے۔",world
718,ڈونلڈ ٹرمپ نے پیٹ ہیگزے کو وزیر دفاع نامزد کردیا,https://urdu.arynews.tv/trump-nominates-pete-hegseth-defense-secretary/,"واشنگٹن: نومنتخب صدر ڈونلڈ ٹرمپ انتظامیہ کیلئے اہم تعیناتیوں کا سلسلہ جاری ہے، نومنتخب صدر نے پیٹ ہیگزے کووزیردفاع نامزد کردیا۔ غیر ملکی ذرائع ابلاغکے مطابق نومنتخب صدر ڈونلڈ ٹرمپ کا کہنا ہے کہ فخر ہے پیٹ کو اپنی کابینہ میں وزیردفاع کے طور پرکام کرنے کیلئے نامزدکیا۔ اُنہوں نے کہا کہ پیٹ نے اپنی زندگی فوجیوں اور ملک کیلئے ایک جنگجوکے طور پر گزاری ہے، ہماری فوج دوبارہ عظیم ہوگی اور امریکا کبھی پیچھے نہیں ہٹے گا، واضح رہے کہ پیٹ فاکس نیوز کے ایک شوکی میزبانی بھی کرچکے ہیں۔ دوسری جانب نومنتخب صدر ٹرمپ نے مائیک ہکابی کو اسرائیل میں امریکا کا نیا سفیر نامزد کر دیا۔ امریکی میڈیا کے مطابق نامزدگی کے حوالے سے ٹرمپ نے کہا کہ خوشی ہو رہی ہے ارکنساس کے سابق گورنر مائیک ہکابی کو اسرائیل میں سفیر نامزد کر رہا ہوں۔ انہوں نے کہا کہ مائیک کئی سالوں سے عظیم سرکاری ملازم، گورنر، اور لیڈران فیتھ رہا ہے مائیک اسرائیل اور اسرائیل کے لوگوں سے محبت کرتا ہے اور اسرائیل کے لوگ بھی مائیک سے محبت کرتے ہیں۔ ٹرمپ نے کہا کہ مائیک مشرق وسطیٰ میں امن قائم کرنے کے لیے انتھک محنت کرے گا۔",world
719,"غزہ : پناہ گزین کیمپوں پر اسرائیلی حملہ، 28 فلسطینی شہید",https://urdu.arynews.tv/gaza-war-death-toll-israel-strikes-28-palestinian-martyrs/,"اسرائیلی فوج کی غزہ میں بربریت کا سلسلہ تاحال جاری ہے، آس پاس کے علاقے بھی بمباری سے ہونے والی تباہی کا منظر پیش کررہے ہیں۔ تازہ فضائی حملے میں28 فلسطینی شہید ہوگئے۔ غزہ میں ہر طرف تباہی ہی تباہی پھیل چکی ہے، پناہ گزین کیمپوں پر اسرائیلی افواج کا حملہ ایک سنگدلانہ اقدام قرار دیا جا رہا ہے، جس میں 28 فلسطینیوں نے جام شہادت نوش کیا۔ غیر ملکی خبر رساں ادارے کیرپورٹ کے مطابقان پناہ گزین کیمپوں میں بچے اور خواتین کی بڑی تعداد میں پناہ لئے ہوئے تھی تاہم ان پر بھی یہودی افواج نے بمباری کردی۔ ذرائع کے مطابق صیہونی فوج کی جانب سے غزہ پر حملے جاری ہیں، گزشتہ روز پہلے نصیرت میں پناہ گزین کیمپوں پر اسرائیلی افواج نے بمباری کی جس کے بعد زخمیوں اور لاشوں کو العودہ ہسپتال منتقل کیا گیا، زخمیوں کو جیسے ہی ہسپتال پہنچایا گیا تو وہاں بھی صیہونی دہشت گردی کرتے ہوئے بارود برسا دیا۔ رپورٹ کے مطابقاسرائیلی فوج نے علی الصبح غزہ شہر اور بیت حنون میں گھروں پر حملے کیے جس کے نتیجے میں 5 افراد شہید ہوئے۔ گزشتہ سال اکتوبر سے جاری غزہ جنگ میں اب تک 43 ہزار سے زائد فلسطینی شہید ہو چکے ہیں جن میں سے 70 فیصد خواتین اور بچے شامل ہیں، زخمیوں کی تعداد ایک لاکھ سے بھی تجاوز کرگئی ہے۔",world
720,بنگلہ دیش : شیخ مجیب کی تصویر صدر دفتر سے ہٹا دی گئی,https://urdu.arynews.tv/sheikh-mujib-portrait-removed-from-presidents-office-bd/,"ڈھاکا : بنگلہ دیش پر کئی دہائیوں تک راج کرنے والے ملک کے بانی اور سابق وزیراعظم شیخ حسینہ کے والد شیخ مجیب الرحمان کی تصویر صدر دفتر سے ہٹا دی گئی۔ بھارتی خبر رساں ادارےانڈیا ٹوڈےکی رپورٹ کے مطابق موجودہ حکومت نے طلباء رہنماؤں کے مطالبات اور دباؤ کے سامنے ہتھیار ڈالتے ہوئے شیخ مجیب الرحمٰن کی تصویر کو بنگلہ دیش کے صدر دفتر سے ہٹا دیا۔ اس حوالے سے عبوری حکومت کے سربراہ ڈاکٹر محمد یونس کے معاون خصوصی محفوظ عالم نے اپنی فیس بک پوسٹ میں اس بات کی تصدیق کی ہے کہ ڈھاکا میں صدر کی سرکاری رہائش گاہ اور صدر دفتر میں موجود دربار ہال سے فاشسٹ شیخ مجیب کی تصویر ہٹادی گئی ہے۔ محفوظ عالم کا کہنا تھا کہ یہ شرم کی بات ہے کہ ہم 5 اگست کے بعد شیخ مجیب الرحمن کی تصاویر بنگا بھبن سے نہیں ہٹا سکے۔ دوسری جانب مخلتف سیاسی رہنماؤں کی جانب سے شیخ مجیب الرحمٰن کی تصویر ہٹانے سے متعلق اس فیصلے کی مذمت اور شدید تنقید کا نشانہ بھی بنایا جارہا ہے، بنگلہ دیش میں اپوزیشن جماعت بی این پی کے سینئر جوائنٹ سیکریٹری جنرل روح الکبیر رضوی نے اپنے بیان میں اس کی مخالفت کی ہے۔ یاد رہے کہ اس سے قبل یہ تصویر سب سے پہلے صدر خندکر مشتاق احمد نے سال1975 میں ہٹائی تھی، تاہم فوجی حکمران ضیاء الرحمٰن نے 1975 کی سپاہی جنتا بپلوب کے بعد اسے دوبارہ نصب کیا تھا۔ رواں سال اگست میں بنگلہ دیش میں شیخ حسینہ واجد کی اقتدار سے بے دخلی کے بعد سے ہی شیخ مجیب الرحمٰن جو حسینہ کے والد بھی ہیں، احتجاج کرنے والوں کی تنقید کا مرکز بنے ہوئے ہیں۔",world
721,اے سی سی اے کی 120 سالہ تاریخ میں پہلی بار پاکستانی خاتون صدر منتخب,https://urdu.arynews.tv/ayla-majid-acca-president/,"کراچی: ایسوسی ایشن آف چارٹرڈ سرٹیفائیڈ اکاؤنٹنٹس (اے سی سی اے) نے پاکستانی خاتون عائلہ مجید کو صدر منتخب کر لیا۔ یاد رہے کہ اے سی سی اے کی 120 سالہ تاریخ میں پہلی بار کسی پاکستانی خاتون کو صدر کیلیے چنا گیا ہے۔ عائلہ مجید پلانیٹیو مڈل ایسٹ اور پلانیٹیو پاکستان کی سی ای او ہیں۔ پاکستانی خاتون نے 2006 میں اے سی سی اے میں شمولیت اختیار کی تھی جبکہ انہیں توانائی، ڈیکاربونائزیشن اور کلائیمیٹ ٹیک پر بین الاقوامی اسپیکر ہونے کا اعزاز بھی حاصل ہے۔ صدر منتخب ہونے پر عائلہ مجید نے اپنے بیان میں کہا کہ میں اے سی سی اے ممبران کے اعتماد پر شکریہ ادا کرتی ہوں، اس شعبے کو ترقی دینے اور پُرکشش بنانے کیلیے کوشش کروں گی۔ اے سی سی اے کی تاریخ میں پہلی بار خواتین کو تینوں بڑے عہدوں پر فائز کیا گیا ہے۔ اے سی سی اے اس سال اپنی 120 ویں سالگرہ منائے گا جبکہ اس نے اڑھائی لاکھ اراکین ہونے کا اہم سنگ میل بھی عبور کر لیا ہے۔",world
722,’اسرائیلی پیسے سے بانی پی ٹی آئی کو رہا کروانے کی کوشش ہورہی ہے‘,https://urdu.arynews.tv/sharjeel-memon-reacts-us-members-congress-letter-pti/,"کراچی: وزیر اطلاعات سندھ شرجیل میمن کا امریکی ارکان کانگریس کی جانب سے جوبائیڈن کو لکھے گئے خط پر ردعمل آگیا۔ اے آر وائی نیوز کے مطابق پیپلزپارٹی رہنما شرجیل انعام میمن کا کہنا ہے کہ سب کو معلوم ہے خط کس نے اور کیوں لکھوایا ہے، خط وہ لکھوا رہے ہیں جن کا ایجنڈا ہمیشہ پاکستان کو نقصان پہنچانا ہے، اسرائیلی پیسہ استعمال کرکے بانی پی ٹی آئی کو رہا کروانے کی کوشش ہورہی ہے۔ انہوں نے کہا کہ بانی پی ٹی آئی پاکستان میں اسرائیل کا اثاثہ ہے، کیا امریکی کانگریس ارکان نے کبھی فلسطین اور کشمیر کی صورتحال پر خط لکھا ہے۔ پی پی سینیٹرشیری رحمان کا کہنا تھا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ ان کا کہنا تھا کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی کی جانب سے خود اسی طرح کی مداخلت کا سہارا لینا دہرا معیار ہے۔ یہ پڑھیں: ’امریکی ارکان کانگریس کا خط پاکستان کے داخلی معاملات میں واضح مداخلت ہے‘ دوسری جانب مشیر وزارت قانون بیرسٹر عقیل ملک نے کہا کہ انتشاری ٹولہ امریکا میں لابنگ فرمز ہائر کرکے ڈالروں میں ادا کررہا ہے، نوٹوں کی بوریوں کے منہ کھلے ہوئے ہیں۔ یاد رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",world
723,"’آئی سی سی کو جواب دیدیا، ہم پاکستان نہیں جائیں گے‘",https://urdu.arynews.tv/champions-trophy-2025-bcci-vice-president-rajiv-shukla/,"چیمپئنز ٹرافی 2025 کے معاملے پر بھارتی بورڈ کی ہٹ دھرمی برقرار ہے اور وہ حکومت کی اجازت کے بغیر پاکستان آنے پر رضامند نہیں ہیں۔ بھارتی میڈیا سے گفتگو کرتے ہوئے بی سی سی آئی کے نائب صدرراجیو شکلاکا کہنا ہے کہ چیمپئنز ٹرافی کے لیے پاکستان میں سیکیورٹی خدشات ہیں جس کے باعث ہماری ٹیم دورہ نہیں کرے گی۔ انہوں نے کہا کہ بھارتی بورڈ اپنے مؤقف پر قائم ہے اگر ہمیں حکومت اجازت دے گی تو ہی پاکستان جاسکتے ہیں ورنہ نہیں، اس حوالے سے آئی سی سی کو بھی جواب دے دیا گیا ہے۔ واضح رہے کہ پاکستان کی میزبانی میں ہونے والی چیمپئنز ٹرافی کے لیے بھارتی کرکٹ بورڈ نے سیکیورٹی کا بہانہ بناکر ٹیم بھیجنے سے انکار کردیا ہے جس پر پی سی بی نے سخت موقف اپنایا ہے۔ پی سی بی نے دوٹوک الفاظ میں کہا ہے کہ ایونٹ پاکستان میں ہی ہوگا بھارت آنا چاہتا ہے تو آئے نہیں تو دوسری ٹیم کا نام فائنل کرلیا جائے گا۔ بھارتی میڈیا کا کہنا ہے کہ آئی سی سی نے چیمپئنز ٹرافی 2025کے سلسلے میں پاکستان میں اسکردو، ہنزہ اور مظفر آباد میں ٹرافی کے دورے کو منسوخ کردیا ہے۔ یہ پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ دوسری جانب پی سی بی ذرائع نے یہ دعویٰ مسترد کردیا اور کہا ٹرافی ٹور پر بھارت کا اعتراض ناجائز ہے، ٹور کا شیڈول اور روٹ آئی سی سی کا منظور کردہ ہے۔ واضح رہے کہ آئی سی سی چیمپئنز ٹرافی 19 فروری سے 9 مارچ تک پاکستان میں شیڈول ہے۔ پاکستان اس کا میزبان ہی نہیں بلکہ دفاعی چیمپئن بھی ہے۔ ایونٹ کے لیے پی سی بی کی جانب سے حتمی تیاریاں جاری ہیں اور ماسوائے بھارت تمام ٹیموں نے پاکستان آ کر ایونٹ کھیلنے کی یقین دہانی کرا دی ہے۔",world
724,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",world
725,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",world
726,ڈونلڈٹرمپ کا اسرائیل میں نیا سفیر کون؟,https://urdu.arynews.tv/trump-names-mike-huckabee/,"واشنگٹن: نومنتخب صدر ڈونلڈٹرمپ نے مائیک ہکابی کو اسرائیل میں امریکا کا نیا سفیر نامزد کر دیا۔ امریکی میڈیا کے مطابق نامزدگی کے حوالے سے ڈونلڈ ٹرمپ نے کہا کہ خوشی ہو رہی ہے ارکنساس کے سابق گورنر مائیک ہکابی کو اسرائیل میں سفیر نامزد کر رہا ہوں۔ انہوں نے کہا کہ مائیک کئی سالوں سے عظیم سرکاری ملازم، گورنر، اور لیڈران فیتھ رہا ہے مائیک اسرائیل اور اسرائیل کےلوگوں سےمحبت کرتا ہے اور اسرائیل کے لوگ بھی مائیک سے محبت کرتے ہیں۔ ڈونلڈٹرمپ نے کہا کہ مائیک مشرق وسطیٰ میں امن قائم کرنے کے لیے انتھک محنت کرے گا۔ نیویارک ٹائمز نے دعویٰ کیا ہے کہ نو منتخب امریکی صدر فلوریڈا کے سینیٹر مارکو روبیو کو وزیر خارجہ نامزد کریں گے۔ روئٹرز کا کہنا ہے کہ ڈونلڈ ٹرمپ نے ریپبلکن نمائندے مائیک والٹز کو اپنا قومی سلامتی کا مشیر منتخب کر لیا ہے۔ ٹرمپ کے وفادار مائیکل والٹز افغانستان کی جنگ لڑ چکے ہیں اور نیشنل گارڈ میں بطور کرنل بھی خدمات انجام دیں۔ مائیکل والٹز نے ایشیا پیسیفک میں چینی سرگرمیوں پر تنقید کرتے ہوئے کہا ہے کہ امریکا کو خطے میں ممکنہ تنازع کے لیے تیار رہنے کی ضرورت ہے۔ ایک تقریب میں مائیک والٹز نے کہا ٹرمپ اسٹیبلشمنٹ اور پینٹاگون میں بری عادتوں میں مبتلا افراد کے کام میں رکاوٹ ڈالنے والے ہیں۔ مائیک والٹز ڈونلڈ رمز فیلڈ اور رابرٹ گیٹس کے لیے دفاعی پالیسی کے ڈائریکٹر بھی تھے۔",world
727,دبئی میں فضائی ٹیکسیوں کے لیے  پہلے اسٹیشن کی تعمیر,https://urdu.arynews.tv/dubai-first-air-taxi-station-starts-construction/,"دبئی انٹرنیشنل ایئرپورٹ کے قریب پہلے فضائی ٹیکسی اسٹیشن کی تعمیر شروع کردی گئی ہے، یہ اعلان نائب وزیر اعظم متحدہ عرب امارات شیخ حمدان بن محمد بن راشد نے گزشتہ روز کیا۔ سماجی رابطے کی ویب سائٹ ایکس پر اپنے پیغام میں ولی عہد شیخ حمدان بن محمد بن راشد نے بتایا کہ مذکورہ ٹیکسی اسٹیشن کے پہلا مرحلے میں ڈاؤن ٹاؤن، دبئی مرینا، اور پام جمیرا میں 2026 سے فضائی ٹیکسیوں کے لیے اپنی خدمات کا آغاز کرے گا۔ خیلج ٹائمزکی رپورٹ کے مطابق ایئر ٹیکسیوں کے لیے یہ اسٹیشن 3100 مربع کلومیٹر پر محیط ہوگا۔ جس میں 42000 ٹیکسیاں لینڈ کرسکیں گی جبکہ ایک لاکھ 70 ہزار مسافروں کے سالانہ ٹیکسیوں پر سوار ہونے اور اترنے کی گنجائش ہوگی۔ رپورٹ کے مطابق یہ نئی سہولت دبئی میں ٹریفک کی بھیڑ کو کم کرنے میں مددگار ثابت ہوگی۔ دبئی انٹرنیشنل ایئرپورٹ سے پام جمیرا تک کا سفر صرف 10-12 منٹ میں طے کیا جاسکے گا، جبکہ اس وقت رش کے اوقات میں یہ سفر 45 منٹ سے زائد میں طے ہوتا ہے۔ یہ منصوبہ بین الاقوامی شراکت داروں کے تعاون سے چلایا جائے گا۔ امریکی کمپنی جوبے ایوی ایشن طیارے کی تیاری، آپریشن اور مسافروں کی نقل و حرکت کی ذمہ دار ہوگی جبکہ برطانوی کمپنی اسکائی پورٹس اسٹیشن کی تعمیر اور آپریشن کی نگرانی کرے گی۔ آر ٹی اے دوسرے ٹرانسپورٹ سسٹمز کے ساتھ انضمام کی نگرانی کرے گا۔ چار مسافروں اور ایک پائلٹ کے لیے گنجائش رکھنے والی یہ فضائی ٹیکسی روایتی ہیلی کاپٹروں کے مقابلے میں بہت کم شور پیدا کرتی ہے۔ نئے مواصلاتی نظام یعنی اڑنی والی ٹیکسیوں کی شروعات سے توقع کی جا رہی ہے کہ سفر کا دورانیہ محض منٹوں تک محدود ہوجائے گا اور مصروف ترین علاقوں میں کم سے کم اخراجات کے ساتھ سفر صرف دس منٹ تک طے ہوجائے گا۔",world
728,"عرب ممالک اسرائیل سے تعلقات ختم کریں، حماس",https://urdu.arynews.tv/hamas-official-says-arab-countries-must-sever-ties-with-israel/,"حماس کے عہدیدار عبدالرحمان نے عرب ممالک پر زور دیا ہے کہ وہ غزہ پر اسرائیلی جارحیت کو روکنے کے لیے ہر ممکن کوشش کریں۔ اپنے بیان میں انہوں نے کہا کہ عرب ممالک کو اسرائیل سے تعلقات ختم کرنے چاہئیں اور اسرائیلی جارحیت روکنے کیلئے جو ممکن کوشش ہو سکے وہ کرنی چاہیے۔ عرب سربراہی اجلاس کا مشترکہ اعلامیہ جاری، اہم مطالبات عہدیدار نے کہا کہ عرب ممالک جو اسرائیل کیساتھ تعلقات رکھتے ہیں فوری توڑ دیں عرب ممالک فلسطینی کاز کے ساتھ جڑیں اور ہمارے ساتھ کھڑے ہوں، اسرائیلی وزرا کے بیانات ثابت کرتے ہیں فلسطین کاز کو ختم کرنے کا منصوبہ ہے اسرائیل امریکا کی حمایت سے فلسطین کاز کو ختم کرنے کے منصوبے پر کام کر رہا ہے۔ ان کا کہنا تھا کہ اسرائیل کا ہدف فلسطینیوں کے وجود اور شناخت کو ختم کرنا ہے اسرائیل کاہدف مقبوضہ مغربی کنارے پر مکمل کنٹرول حاصل کرنا ہے مغربی کنارے میں جو کچھ ہو رہا ہے وہ ایک خطرناک منصوبہ ہے تمام فلسطینیوں کو اپنے مقصد اور سرزمین کا دفاع کرنا چاہیے فلسطینی عوام کےپاس واحد آپشن حق کادفاع اور مزاحمت ہے۔",world
729,ویڈیو : تیز رفتار کار اُڑتی ہوئی گھر میں جا گھسی؟ پھر کیا ہوا؟,https://urdu.arynews.tv/high-speed-car-slammed-into-home-houston/,"ہیوسٹن : تیز رفتاری کا بھیانک انجام سامنے آگیا، امریکی شہر ہیوسٹن میں انتہائی تیز رفتار کار اُڑتی ہوئی گھر میں جا گھسی، ڈرائیور معجزاتی طور پر مرنے سے محفوظ رہا۔ دنیا بھر میں سڑکوں پر ہونے والے ٹریفک حادثات کی سب سے بڑی وجہ تیز رفتاری ہے، جس کی وجہ سے روزانہ بے شمار لوگ یا تو اپنی سے ہاتھ دھو بیٹھتے ہیں یا پھر زندگی بھر کیلیے معذوری کا شکار ہوجاتے ہیں۔ ایک ایسا ہی دلخراش واقعہ امریکی شہر ہیوسٹن میں پیش آیا جہاں ایک تیز رفتار گاڑی ڈرائیور سے بےقابو ہوکر پہلے ایک کھمبے سے ٹکرائی اور پھر قلابازی کھاتے ہوئے ایک گھر کے چھت پر جا لگی، خوش قسمتی سے اس ہولناک حادثے میں ڈرائیور موت سے محفوظ رہا۔ جائے وقوعہ پر نصب سی سی ٹی وی کیمرے نے اس منظر کو محفوظ کرلیا، ہیوسٹن پولیس ڈیپارٹمنٹ کے مطابق یہ واقعہ پام سپرنگز ڈرائیو پر فریٹن اسٹریٹ کے قریب تقریباً صبح 9:30 بجے پیش آیا۔ متاثرہ گھر کے پڑوس میں رہائش پذیر خاتون کیوا ناؤتھ نے میڈیا کو بتایا کہ جب میں نے گھر کے باہر ایک زور دار دھماکے کی آواز سنی تو یہ میرے لیے خوفناک اور حیران کن لمحہ تھا مجھے لگاکہ کوئی بم پھٹا ہے۔ کیوا ناؤتھ نے بتایا کہ تھوڑی دیر بعد دیکھا کہ ڈرائیور جو ہوش میں تھا اور خود ہی کار سے باہر نکل آیا، لیکن اس کے سر سے خون بہتے ہوئے دیکھا۔ مجھے نہیں معلوم کہ اس کی حالت کیا ہے؛ بس اتنا جانتی ہوں کہ اسے فوری اسپتال لے جایا گیا تھا۔ اس حوالے سے ہیوسٹن پولیس نے ابھی تک نہیں تفصیلات جاری نہیں کیں کہ آیا ڈرائیور نشے میں تھا یا اس پر کوئی الزامات عائد کیے جائیں گے۔",world
730,"فوٹو سیشن کے دوران بی جے پی رہنما نے کارکن کو لات مار دی، ویڈیو وائرل",https://urdu.arynews.tv/raosaheb-danve-kicks-party-worker-video/,"بھارت کی حکمران جماعت بھارتیہ جنتا پارٹی (بی جے پی) کے رہنما راؤ صاحب دانوے نے فوٹو سیشن کے دوران اپنے کارکن کو لات مار دی۔ انڈین میڈیا کی رپورٹس کے مطابق سوشل میڈیا پر ایک ویڈیو خوب وائرل ہو رہی ہے جس میں راؤ صاحب دانوے کو واضح طور پر کارکن کو لات مارتے ہوئے دیکھا جا سکتا ہے۔ سابق ایم پی راؤ صاحب دانوے ریاست مہاراشٹر کے شہر جالنہ میں شیوسینا کے امیدوار ارجن کھوتکر سے ملنے پہنچے جہاں دونوں رہنماؤں نے ایک ساتھ تصاویر بنوائیں۔ فوٹو سیشن کے دوران بی جے پی رہنما کے ایک کارکن نے قریب آنے کی کوشش کی تو انہوں نے اسے لات مار کر دور کیا۔ جب مذکورہ واقعے کی ویڈیو سوشل میڈیا پر شیئر کی گئی تو راؤ صاحب دانوے کو خوب تنقید کا نشانہ بنایا گیا جس کے بعد لات کھانے والے کارکن کو مؤقف بھی سامنے آگیا۔ کارکن نے وضاحت پیش کی کہ میں تین سال سے راؤ صاحب دانوے کا دوست ہوں، سوشل میڈیا پر جو ویڈیو وائرل ہوئی ہے وہ غلط ہے۔ انہوں نے بتایا کہ جیسا ویڈیو میں دکھایا گیا ایسا کچھ نہیں ہے، راؤ صاحب دانوے کی قمیض پھنس گئی تھی، میں ان کے قریب کھڑا تھا تو قمیص ٹھیک کرنے کی کوشش کی۔",world
731,دہلی میٹرو کی خواتین اور مردوں کیلیے بائیک ٹیکسی سروس شروع,https://urdu.arynews.tv/delhi-metro-launches-metro-taxi-bike-service/,بھارتی دارالحکومت دہلی میں میٹرو نے خواتین اور مردوں کے لیے الگ الگ بائیک ٹیکسی سروس شروع کر دی۔ انڈین میڈیا کے مطابق دہلی میٹرو نے مسافروں کی سہولت کے لیے الیکٹرک بائیک ٹیکسی سروس کا آغاز کر دیا ہے جس کا کم از کم چارج 10 روپے رکھا گیا ہے اور اس کے بعد پہلے دو کلومیٹر پر 10 روپے فی کلومیٹر اور اس کے بعد 8 روپے فی کلو میٹر مقرر کیا گیا ہے۔ خواتین کے لیے شی رائیڈز کے نام سے سروس فراہم کی گئی ہے جس میں خواتین ہی بائیک چلائیں گی جب کہ آر رائیڈز کے نام سے مردوں کے لیے بائیک رائیڈرز سروس ہو گی۔ یہ الیکٹرک بائیک ماحول دوست ہوں گی جو کہ کاربن فورٹ پرنٹ کو کم کرتی ہیں۔ پیر کے روز دہلی میٹرو کے مینجنگ ڈائریکٹر ڈاکٹر وکاس کمار نے بائیک ٹیکسی سروس کا افتتاح کیا جس سے شہریوں کی جانب سے خوشی کا اظہار کیا گیا۔ دہلی میٹرو کے ترجمان کے مطابق میٹرو کی آفیشل ویب سائٹ سے بائیک سروس کی رائیڈ بُک کی جا سکتی ہے۔,world
732,شمالی کوریا نے ہزاروں فوجیوں کو یوکرین کیخلاف روس میں تعینات کر دیا,https://urdu.arynews.tv/north-korea-deployed-thousands-of-troops-to-russia-against-ukraine/,"شمالی کوریا نے روس کیساتھ دفاعی معاہدے کی توثیق کر دی. غیرملکی خبر ایجنسی کے مطابق شمالی کوریا نے 11 ہزار فوجیوں کو یوکرین کیخلاف روس میں تعینات کر دیا۔ معاہدے کے مطابق شمالی کوریا یا روس پر حملہ ہوتا ہے تو دونوں ایک دوسرے کی مدد کریں گے۔ ماسکو اور پیانگ یانگ کے درمیان بڑھے فوجی تعاون پر واشنگٹن نے تشویش کا اظہار کیا ہے۔ گزشتہ ماہ روئٹرز نے رپورٹ کیا تھا کہ جنوبی کوریا کی خفیہ ایجنسی نے کہا ہے کہ شمالی کوریا نے تربیت کے لیے 1500 خصوصی فوجی دستے روس بھیج دیے ہیں، اور ممکنہ طور پر ان کو یوکرین کی جنگ میں لڑنے کے لیے تعینات کیا جائے گا۔ جنوبی کوریا کی نیشنل انٹیلیجنس سروس نے کہا کہ وہ یوکرین کی انٹیلیجنس سروس کے ساتھ کام کر رہی ہے، اور انھوں نے مشرقی یوکرین کے علاقے ڈونیٹسک میں اے آئی ٹیکنالوجی کی مدد سے شمالی کوریائی فوجیوں کے چہروں کی شناخت کی ہے، یہ فوجی روسی میزائل بردار افواج کے ساتھ کام کر رہے ہیں۔ خفیہ ایجنسی کے مطابق یوکرین میں جنگ کے محاذ سے ایسے ہتھیاروں کی باقیات برآمد ہوئی ہیں، جو شمالی کوریا کی جانب سے روس کو بھیجے گئے تھے، گزشتہ سال اگست سے اب تک شمالی کوریا 13,000 سے زیادہ کنٹینرز میں آرٹلری راؤنڈز، بیلسٹک میزائل اور اینٹی ٹینک راکٹ روس کو بھیج چکا ہے، اور مجموعی طور پر 80 لاکھ گولے اور راکٹ راؤنڈز روس کو بھیجے گئے ہیں۔ جنوبی کوریائی جاسوس ایجنسی نے ایک بیان میں کہا کہ ’’روس اور شمالی کوریا کے درمیان براہ راست فوجی تعاون سے متعلق غیر ملکی میڈیا پہلے ہی اطلاع د چکی تھی، لیکن اب باضابطہ طور پر تصدیق ہو گئی ہے۔‘‘ اس صورت حال میں جنوبی کوریا کے صدر یون سک یول نے قومی سلامتی کے حوالے سے ایک اہم اعلیٰ سطح اجلاس بلایا تھا، جس میں شرکا نے کہا کہ روس اور شمالی کوریا کا فوجی تعاون اب فوجیوں کی تعیناتی تک پہنچ گیا ہے، جو جنوبی کوریا اور عالمی برادری کے لیے ایک خطرہ ہے۔ سیول حکومت نے دعویٰ کیا ہے کہ شمالی کوریا کے فوجی یوکرین میں روس کے لیے لڑ رہے ہیں۔ سیول کے وزیر دفاع کے مطابق شمالی کوریا کے فوجی یوکرین میں روسی فوجیوں کے شانہ بشانہ لڑ رہے ہیں۔ کم یونگ ہیون نے جنوبی کوریا کے سیاستدانوں کو بتایا کہ اس بات کا ""بہت زیادہ امکان” ہے کہ 3 اکتوبر کو ڈونیٹسک کے قریب یوکرائنی میزائل حملے میں شمالی کوریا کے چھ افسران ہلاک ہو گئے۔",world
733,"چین میں تیز رفتار گاڑی نے ہجوم کو کچل دیا، 35 افراد ہلاک",https://urdu.arynews.tv/south-china-car-ramming/,چین میں تیز رفتارگاڑی ہجوم پر چڑھ گئی جس کے نتیجے میں 35 افراد ہلاک ہو گئے۔ بین الاقوامی میڈیا رپورٹس کے مطابق تیز رفتار گاڑی نے ژوہوئی میں اسپورٹس کمپلیکس کے باہر لوگوں کو کچل دیا۔ اس خوفناک حادثے میں کم از کم 35 افراد جان سے گئے جب کہ 43 زخمی ہو گئے۔ پولیس نے 62 سالہ ڈرائیور کو گرفتار کر لیا ہے۔ پولیس نے ڈرائیور کو اپنی کار میں چاقو سے خود کو کاٹتے ہوئے پایا تو ‘فوری طور پر اسے روک کر علاج کے لیے اسپتال بھیج دیا۔ پولیس نے مزید کہا کہ وہ اس وقت اپنی گردن اور جسم کے دیگر حصوں پر خود کو چوٹ لگنے کے بعد کوما میں ہے اور ‘تفتیش سے قاصر ہے’۔ سرکاری خبر رساں ایجنسی ژنہوا نے کہا کہ چینی صدر شی جن پنگ نے زخمیوں کے علاج کے لیے ’ہر ممکن کوششوں‘ پر زور دیا ہے اور ’مجرم کو قانون کے مطابق سزا دینے کی ہدایت کی ہے۔,world
734,شوہر کے انتقال کی خبر سن کر بیوی بھی چل بسی,https://urdu.arynews.tv/after-the-death-of-the-husband-the-wife-also-died/,"میاں بیوی میں طویل رفاقت کے بعد کسی ایک کی جدائی بڑی تکلیف دہ ہوتی ہے ایک جوڑا محبت اور اخلاص سے ایسا جڑا کہ شوہر کے دنیا چھوڑتے ہی بیوی بھی چل بسی۔ میاں بیوی کا رشتہ محبت اور اخلاص سے جڑا ہوتا ہے جب کوئی ایک ساتھی بچھڑتا ہے تو دوسرے کے لیے بقایا زندگی سوہان روح ہوجاتی ہے، لیکن دنیا میں کئی ایسی بے مثل محبتیں بھی ملتی ہیں جہاں کوئی اپنے رفیق حیات کی دائمی جدائی کا دکھ برداشت نہیں کر پاتا اور خود بھی راہی ملک عدم ہو جاتا ہے۔ محبت کی ایسی ہی ایک مثال مصر میں حقیقت کا روپ دھار گئی جب وفا نامی خاتون شوہر کی موت کے بعد اس کی دائمی جدائی کا دکھ برداشت نہ کر سکی اور اپنے نام کی طرح شوہر سے وفا کرتے ہوئے اس کے ساتھ ہی دنیا سے کوچ کر گئی۔ العربیہ نیوز کے مطابق ازدواجی محبت کا یہ نا قابل فراموش واقعہ مصر کی کمشنری البحیری میں پیش آیا جہاں شوہر کی وفات پر 35 سالہ رفاقت ٹوٹنے کی اطلاع ملتے ہی اس کی اہلیہ کی سانس کی ڈور بھی ٹوٹ گئی۔ متوفی شوہر قدری العیسوی کی تدفین کی تیاریاں جاری تھیں کہ انہیں خبر ملی کہ متوفی کی اہلیہ جس کا نام ’’وفا‘‘ تھا وہ یہ دکھ برداشت نہ کر سکی اور انتقال کر گئی ہے۔ اہل علاقہ میاں بیوی کی موت کو ان کے بے مثال محبت کا عملی نمونہ قرار دیتے ہیں اور ان کا کہنا ہے کہ وفا اپنے نام کی طرح باوفا ثابت ہوئی۔ علاقے کے رہائشی عامر السید نے بتایا کہ دونوں میاں بیوی کی محبت بہت مثالی تھی اور وہ چند دن بھی ایک دوسرے کے بغیر نہیں رہ سکتے تھے۔ وہ سادہ مگر خوش زندگی گزارتے تھے اور ان کے چہرے پر کبھی کسی نے پریشانی کے آثار تک نہیں دیکھے۔",world
735,"’’اب ہم پر ایٹم بم گرا دیں‘‘، غزہ میں بھوک سے بلکتے بچوں کی ماں عالمی بے حسی پر پھٹ پڑی",https://urdu.arynews.tv/gaza-mother/,"اسرائیل کی وحشیانہ جارحیت کے باعث غزہ میں چہار سو موت کا راج اور بھوک رقصاں ہے ایسے میں ایک مظلوم فلسطینی ماں عالمی بے حسی پر پھٹ پڑی۔ اسرائیل کی گزشتہ سال 7 اکتوبر سے غزہ پر جاری جارحیت میں اب تک 40 ہزار سے زائد فلسطینی شہید اور اس سے کئی گنا زخمی اور لاپتہ ہیں۔ مرنے والوں میں بچوں اور خواتین کی تعداد زیادہ ہے جب کہ پورا غزہ ملبے کا ڈھیر بن چکا ہے۔ جو صہیونی ریاست کی بربریت سے بچ گئے ہیں وہ کیمپوں میں کسمپرسی کی زندگی گزار رہے ہیں اور اسرائیلی رکاوٹوں کے باعث خوراک اور طبی سہولتوں کے فقدان کی وجہ سے بدترین قحط جیسی صورتحال سے دوچار ہیں۔ ماں وہ ہستی ہے جو خود تو بھوکا رہ سکتی ہے لیکن اپنے بچوں کو بھوک سے بلکتا نہیں دیکھ سکتی اور یہی حال سات بچوں کی ماں اتماد القنوع کا ہے۔ غیر ملکی میڈیا کے مطابق اتماد جس کے باعث اپنے بچوں کو کھلانے کے لیے اب خوراک نہیں بچی ہے وہ اقوام عالم کی بے حسی پر تو نالاں ہے ساتھ اسے یہ فکر بھی دامن گیر ہے کہ وہ اپنے بچوں کے پیٹ کی دوزخ کیسے بھرے گی۔ یہی مجبوری ہے کہ وہ یہ کہنے پر مجبور ہوگئی ہے کہ ’’اب ہم پر ایٹم بم گرا دیں، تاکہ یہ سب ختم ہو۔ جو زندگی ہم جی رہے ہیں، ہم یہ زندگی نہیں چاہتے، یہاں ہم روز مرتے ہیں، کچھ تو ہم پر رحم کریں۔‘‘ اتماد جن کے تین بیٹے اور چار بیٹیاں ہیں اور ان کے بچوں کی عمریں 8 سے 18 برس کے درمیان ہیں۔ خوراک کے حصول کے لیے جب وہ خیراتی اداروں کے پاس خالی برتن لے کر جاتے ہیں تو لوگ زیادہ اور خوراک کم ہونے کے باعث ان کے برتن اتنے بھی نہیں بھر پاتے کہ وہ ایک وقت پیٹ بھر کر کھانا کھا لیں۔ بھوک کے مارے غزہ کے باشندوں کا کہنا ہے کہ ان کے پاس جانے کے لیے کوئی محفوظ جگہ نہیں۔ غزہ کے بعض رہائشیوں کا کہنا ہے کہ ان کی حالت 1948 کے ’نقبہ‘ سے بھی بدتر ہے جب لاکھوں فلسطینیوں کو ان کے گھروں سے بے دخل کر دیا گیا تھا۔ واضح رہے کہ مذکورہ صورتحال پر عالمی غذائی تحفظ کے ماہرین شمالی غزہ کے کچھ حصوں میں قحط پڑنے کا خدشہ ظاہر کر چکے ہیں۔",world
736,اے سی سی اے کی 120 سالہ تاریخ میں پہلی بار پاکستانی خاتون صدر منتخب,https://urdu.arynews.tv/ayla-majid-acca-president/,"کراچی: ایسوسی ایشن آف چارٹرڈ سرٹیفائیڈ اکاؤنٹنٹس (اے سی سی اے) نے پاکستانی خاتون عائلہ مجید کو صدر منتخب کر لیا۔ یاد رہے کہ اے سی سی اے کی 120 سالہ تاریخ میں پہلی بار کسی پاکستانی خاتون کو صدر کیلیے چنا گیا ہے۔ عائلہ مجید پلانیٹیو مڈل ایسٹ اور پلانیٹیو پاکستان کی سی ای او ہیں۔ پاکستانی خاتون نے 2006 میں اے سی سی اے میں شمولیت اختیار کی تھی جبکہ انہیں توانائی، ڈیکاربونائزیشن اور کلائیمیٹ ٹیک پر بین الاقوامی اسپیکر ہونے کا اعزاز بھی حاصل ہے۔ صدر منتخب ہونے پر عائلہ مجید نے اپنے بیان میں کہا کہ میں اے سی سی اے ممبران کے اعتماد پر شکریہ ادا کرتی ہوں، اس شعبے کو ترقی دینے اور پُرکشش بنانے کیلیے کوشش کروں گی۔ اے سی سی اے کی تاریخ میں پہلی بار خواتین کو تینوں بڑے عہدوں پر فائز کیا گیا ہے۔ اے سی سی اے اس سال اپنی 120 ویں سالگرہ منائے گا جبکہ اس نے اڑھائی لاکھ اراکین ہونے کا اہم سنگ میل بھی عبور کر لیا ہے۔",world
737,’اسرائیلی پیسے سے بانی پی ٹی آئی کو رہا کروانے کی کوشش ہورہی ہے‘,https://urdu.arynews.tv/sharjeel-memon-reacts-us-members-congress-letter-pti/,"کراچی: وزیر اطلاعات سندھ شرجیل میمن کا امریکی ارکان کانگریس کی جانب سے جوبائیڈن کو لکھے گئے خط پر ردعمل آگیا۔ اے آر وائی نیوز کے مطابق پیپلزپارٹی رہنما شرجیل انعام میمن کا کہنا ہے کہ سب کو معلوم ہے خط کس نے اور کیوں لکھوایا ہے، خط وہ لکھوا رہے ہیں جن کا ایجنڈا ہمیشہ پاکستان کو نقصان پہنچانا ہے، اسرائیلی پیسہ استعمال کرکے بانی پی ٹی آئی کو رہا کروانے کی کوشش ہورہی ہے۔ انہوں نے کہا کہ بانی پی ٹی آئی پاکستان میں اسرائیل کا اثاثہ ہے، کیا امریکی کانگریس ارکان نے کبھی فلسطین اور کشمیر کی صورتحال پر خط لکھا ہے۔ پی پی سینیٹرشیری رحمان کا کہنا تھا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ ان کا کہنا تھا کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی کی جانب سے خود اسی طرح کی مداخلت کا سہارا لینا دہرا معیار ہے۔ یہ پڑھیں: ’امریکی ارکان کانگریس کا خط پاکستان کے داخلی معاملات میں واضح مداخلت ہے‘ دوسری جانب مشیر وزارت قانون بیرسٹر عقیل ملک نے کہا کہ انتشاری ٹولہ امریکا میں لابنگ فرمز ہائر کرکے ڈالروں میں ادا کررہا ہے، نوٹوں کی بوریوں کے منہ کھلے ہوئے ہیں۔ یاد رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",world
738,"’آئی سی سی کو جواب دیدیا، ہم پاکستان نہیں جائیں گے‘",https://urdu.arynews.tv/champions-trophy-2025-bcci-vice-president-rajiv-shukla/,"چیمپئنز ٹرافی 2025 کے معاملے پر بھارتی بورڈ کی ہٹ دھرمی برقرار ہے اور وہ حکومت کی اجازت کے بغیر پاکستان آنے پر رضامند نہیں ہیں۔ بھارتی میڈیا سے گفتگو کرتے ہوئے بی سی سی آئی کے نائب صدرراجیو شکلاکا کہنا ہے کہ چیمپئنز ٹرافی کے لیے پاکستان میں سیکیورٹی خدشات ہیں جس کے باعث ہماری ٹیم دورہ نہیں کرے گی۔ انہوں نے کہا کہ بھارتی بورڈ اپنے مؤقف پر قائم ہے اگر ہمیں حکومت اجازت دے گی تو ہی پاکستان جاسکتے ہیں ورنہ نہیں، اس حوالے سے آئی سی سی کو بھی جواب دے دیا گیا ہے۔ واضح رہے کہ پاکستان کی میزبانی میں ہونے والی چیمپئنز ٹرافی کے لیے بھارتی کرکٹ بورڈ نے سیکیورٹی کا بہانہ بناکر ٹیم بھیجنے سے انکار کردیا ہے جس پر پی سی بی نے سخت موقف اپنایا ہے۔ پی سی بی نے دوٹوک الفاظ میں کہا ہے کہ ایونٹ پاکستان میں ہی ہوگا بھارت آنا چاہتا ہے تو آئے نہیں تو دوسری ٹیم کا نام فائنل کرلیا جائے گا۔ بھارتی میڈیا کا کہنا ہے کہ آئی سی سی نے چیمپئنز ٹرافی 2025کے سلسلے میں پاکستان میں اسکردو، ہنزہ اور مظفر آباد میں ٹرافی کے دورے کو منسوخ کردیا ہے۔ یہ پڑھیں: بھارت کا انکار، پاکستان کا سخت موقف، آئی سی سی مشکل کا شکار؟ دوسری جانب پی سی بی ذرائع نے یہ دعویٰ مسترد کردیا اور کہا ٹرافی ٹور پر بھارت کا اعتراض ناجائز ہے، ٹور کا شیڈول اور روٹ آئی سی سی کا منظور کردہ ہے۔ واضح رہے کہ آئی سی سی چیمپئنز ٹرافی 19 فروری سے 9 مارچ تک پاکستان میں شیڈول ہے۔ پاکستان اس کا میزبان ہی نہیں بلکہ دفاعی چیمپئن بھی ہے۔ ایونٹ کے لیے پی سی بی کی جانب سے حتمی تیاریاں جاری ہیں اور ماسوائے بھارت تمام ٹیموں نے پاکستان آ کر ایونٹ کھیلنے کی یقین دہانی کرا دی ہے۔",world
739,’امریکی ارکان کانگریس کا خط پاکستان کے داخلی معاملات میں واضح مداخلت ہے‘,https://urdu.arynews.tv/sherry-rehman-reacts-us-congress-letter/,"اسلام آباد: پیپلزپارٹی کی سینیٹر شیری رحمان کا کہنا ہے کہ امریکی ارکان کانگریس کا خط پاکستان کے داخلی معاملات میں واضح مداخلت ہے۔ اے آر وائی نیوز کے مطابق سینیٹر شیری رحمان نے امریکی کانگریس ارکان کی جانب سے صدر بائیڈن کو لکھے گئے خط پر ردعمل دیتے ہوئے کہا کہ بانی پی ٹی آئی کی رہائی کے لیے پی ٹی آئی مسلسل غیرملکی مداخلت کو دعوت دے رہی ہے۔ انہوں نے کہا کہ ارکان کانگریس کا بائیڈن کو خط حقیقی آزادی کے بیانیے کے تابوت میں ایک اور کیل ہے، کسی بھی دوسرے ملک کے سیاسی و قانونی معاملات میں مداخلت عالمی اصولوں کے خلاف ہے۔ پی پی سینیٹر نے کہا کہ امریکی ارکان کانگریس کا خط پاکستان کے سیاسی نظام  اورعدلیہ کی خودمختاری کو چیلنج کرتا ہے، کسی دوسرے ملک کے داخلی معاملات میں مداخلت کو جائز سمجھنا خطرناک مثال قائم کرتا ہے۔ شیری رحمان کا کہنا ہے کہ پی ٹی آئی کی  امریکا میں پاکستان کے خلاف لابنگ  کی کوششیں بھی قابل مذمت ہیں، یہ وہی سیاسی جماعت ہے جو ماضی میں امریکی مداخلت پر بیانیہ بناکرسیاست کرتی رہی، پی ٹی آئی  کی جانب سے خود اسی طرح کی مداخلت کا سہارا لینا دہرا معیار ہے۔ انہوں نے مزید کہا کہ صدر آصف علی زرداری نے 12 سال جیل میں گزارے، انہوں نے کبھی بیرونی لابی فرمز کو ایسی درخواستیں لکھنے کے لیے استعمال نہیں کیا، ملکی سیاسی جماعتیں مسائل، قانونی جدوجہد کے لیے ملکی اداروں پر ہی اعتماد رکھتی ہیں۔ واضح رہے کہ پاکستان میں انسانی حقوق سے متعلق امریکی ایوان نمائندگان کی قرارداد پر اقدامات کا مطالبہ کیا گیا۔ 54 ارکان کانگریس نے صدر جوبائیڈن کو خط لکھا ہے جس میں کہا گیا ہے کہ پاکستان میں 2024 کے ناقص الیکشن کے بعد انسانی حقوق کی دھجیاں بکھیری گئیں۔ خط میں لکھا گیا کہ اہم سیاسی جماعت پی ٹی آئی کو انتخابات سے دور رکھنے کی کوشش کی گئی لیکن پی ٹی آئی امیدواروں نے آزاد حیثیت میں کامیابی حاصل کی، الیکشن کے بعد حکام نے عدلیہ کی آزادی اور انسانی حقوق کی مزید پامالی کی۔ امریکی ارکان کانگریس کا کہنا ہے کہ پی ٹی آئی رہنماؤں کی فوری رہائی  کے لیے اقدامات کیے جائیں، پاکستان میں تعینات سفیر کو انسانی حقوق، جمہوری اقدار کے فروغ کے لیے اقدامات کی ہدایت کی جائے۔",world
740,چینی ائیر شو میں  6th جنیریشن جدید طیاروں نے دھوم مچا دی,https://urdu.arynews.tv/hinas-6th-gen-fighter-jet-beijing-unveils-supersonic-aircraft/,"بیجنگ : چینی ائیر شو میں سیکستھ جنیریش جدید طیاروں نے دھوم مچا دی اور شرکاء کی توجہ کا مرکز بن گیا۔ تفصیلات کے مطابق چینی ائیر شو کے دوران ہونے والی نمائش میں اسٹیلتھ جے تھرٹی فائیو شرکاء کی توجہ کا مرکز بن گیا، لڑاکا سپر سانک طیارے میں خلاء سے بھی ہدف کو درست نشانہ بنانے کی صلاحیت ہے۔ چین کے تیار کردہ جدید سکستھ جنریشن جے- تھرٹی فائیو اے سٹیلتھ لڑاکا سپر سانک طیارے کو ’’بیڈی‘‘ کا نام دیا گیا ہے، اسٹیلتھ ملٹری جیٹ طیاروں میں ایسی خصوصیات ہیں، جن کے باعث ریڈار اور دیگر سراغ لگانے والے نظاموں کے لیے انہیں تلاش کرنا مشکل ہو جاتا ہے۔ ریڈار، انفراریڈ، بصری اور صوتی نشانات کم کرنے کے لیے ان میں جدید ٹیکنالوجیز اور ڈیزائن کی حکمت عملی استعمال کی جاتی ہے، جس سے انہیں دشمن کے دفاعی نظام کے لیے ’ نظر نہ آنے والا‘ یا ’خفیہ‘ بنا دیا جاتا ہے۔ جے تھرٹی فائیو اے ’بنیادی طور پر فضائی جنگی کارروائیوں کے لیے ڈیزائن کیا گیا ہے اور یہ فضا سے زمین پر بھی حملہ کرسکتا ہے، چین اسٹیلتھ ٹیکنالوجی سے لیس طیارے رکھنے والا امریکا کے بعد دوسرا ملک بن گیا ہے۔۔",world
741,میری شادی کیوں نہیں کراتے؟ سنگدل بیٹے کے ہاتھوں باپ قتل,https://urdu.arynews.tv/gujarat-son-attack-his-twice-married-father/,"احمد آباد: گجرات کے تاپی ضلع کے اچل تعلقہ کے سندر پور گاؤں میں سنگدل بیٹے نے اپنے باپ کو قتل کردیا۔ بین الاقوامی خبر رساں ادارے کی رپورٹ کے مطابق شادی کے مسئلے کو لے کر بیٹے کی اپنے باپ سے تلخ کلامی ہوئی، جھگڑے کے باعث سنگدل بیٹے نے سوئے ہوئے باپ کو ڈنڈے سے حملہ کر کے موت کی نیند سلادیا۔ بھارتی میڈیا رپورٹس کے مطابق مقتول شیواجی وساوا اور ان کے 32 سالہ بیٹے ہرپال وساوا کے درمیان شادی کے معاملے پر لڑائی ہوئی، جس پر بیٹے نے انتہائی قدم اٹھایا۔ پولیس کے مطابق 73 سالہ شیواجی وساوا کو اسپتال منتقل کیا گیا جہاں ڈاکٹروں نے اس کی موت کی تصدیق کردی، پولیس نے فوری کارروائی کرتے ہوئے قاتل کو گرفتار کرلیا۔ رپورٹ کے مطابق ملزم ہرپال وساوا اکثر اپنے والد سے جھگڑا کرتا تھا کہ میری شادی کیوں نہیں کرارہے، اس پر باپ کا کہنا تھا کہ پہلے کچھ کام کرلو، کھیت میں دھان کی فصل کاٹ لو، اس کے بعد میں شادی کرا دونگا۔ ملزم نے اپنے والد کو اپنے پاس موجود لوہے کی سلاخ سے سر پر وار کر کے زخمی کر دیا۔ محلے کے چند افراد اسے اسپتال لے کر پہنچے، مگر ڈاکٹروں نے اس کی موت کی تصدیق کردی، پولیس نے قتل کا مقدمہ درج کرکے مزید کارروائی کا آغاز کردیا ہے۔",world
742,بھارت کے کچرے سے بجلی بنانے والے پلانٹ کے بارے میں نیویارک ٹائمز کا بڑا انکشاف,https://urdu.arynews.tv/india-waste-energy-plant-delhi-toxins/,"نئی دہلی: بھارت کے شہر دہلی میں نصب کچرے سے بجلی بنانے والے پلانٹ کے بارے میںنیویارک ٹائمزنے سنسنی خیز انکشاف کیا ہے کہ یہ پلانٹ 10 لاکھ افراد کی صحت کے لیے خطرہ بن گیا ہے، اور اس سے زہریلے مادے کا اخراج ہو رہا ہے۔ تفصیلات کے مطابق دہلی میں کچرے کے پہاڑ جیسے ڈھیروں سے نمٹنے کے لیے حکومت نے ان سے بجلی بنانے کا ایک پلانٹ نصب کر لیا تھا، تاہم ’اوکھلا ویسٹ ٹو انرجی پلانٹ‘ کا یہ منصوبہ بھی عوام کے لیے بڑی مصیبت بن گیا ہے۔ رپورٹ کے مطابق اس پلانٹ سے خارج ہونے والے دھوئیں میں کیڈمیم، لیڈ، آرسینک اور دیگر خطرناک کیمیکلز شامل ہیں، پلانٹ سے نکلنے والے مہلک زہریلے مادوں نے تقریباً 10 لاکھ کی آبادی کو خطرے سے دوچار کر دیا ہے۔ اس پلانٹ سے نکلنے والی راکھ میں بھی زہریلے عناصر پائے جاتے ہیں، اور اسے آس پاس کے رہائشی علاقوں میں ڈال دیا جاتا ہے، جس کے نتیجے میں لوگوں میں دمہ اور کینسر کا خطرہ بڑھ رہا ہے۔ پلانٹ کے قریب آباد بستیوں کے لوگ سانس کی بیماریوں، کینسر اور جلدی امراض میں مبتلا ہو رہے ہیں، اس کا بچوں کی نشوونما پر بھی منفی اثر پڑ رہا ہے۔ نیو یارک ٹائمز نے ہفتہ کو یہ تحقیقی رپورٹ شائع کی تھی، یہ رپورٹ پانچ سال کی تحقیق کے بعد جاری کی گئی ہے، جس میں کہا گیا ہے کہ یہ پلانٹ قوانین کی خلاف ورزی کر رہا ہے اور علاقے کے لوگوں کی صحت کے لیے سنگین خطرہ بن چکا ہے۔",world
743,کوپ 29: اقوام متحدہ کے سیکریٹری جنرل نے 2024 کو موسمیاتی تباہی کی ’ماسٹر کلاس‘ قرار دے دیا,https://urdu.arynews.tv/cop29-baku-climate-change-antonio-guterres/,"باکو: آذربائیجان میں منعقدہ ’کوپ 29‘ کے اجلاس میں یو این سیکریٹری جنرل انتونیو گوتریس نے خطاب کرتے ہوئے 2024 کو موسمیاتی تباہی کی ’ماسٹر کلاس‘ قرار دے دیا۔ موسمیاتی تبدیلی سے متعلق کانفرنس آف پارٹیز کا انتیسواں اجلاس آج منگل کو باکو میں شروع ہو گیا ہے، پاکستانی وزیر اعظم میاں شہباز شریف، ترک صدر رجب طیب اردوان، برطانوی وزیر اعظم سر کیئر اسٹارمر، یو اے ای کے صدر شیخ محمد بن زائد النہیان اور تاجک صدر امام علی رحمانوف سمیت دیگر عالمی سربراہان شرکت کر رہے ہیں، امریکا اور چین کی جانب سے اجلاس میں شرکت کے لیے وفود بھیجے گئے ہیں۔ عالمی رہنماؤں سے اپنے خطاب میں انتونیو گوتریس نے کہا ’’2024 آب و ہوا کی تباہی کی ایک ماسٹر کلاس ہے، اگلے سمندری طوفان سے پہلے اپنی جان بچانے کے لیے بھاگنے والے خاندان؛ کارکنان اور زائرین ناقابل برداشت گرمی کا شکار ہو رہے ہیں، سیلاب کمیونٹیز کو ادھیڑ کر رکھ دیتا ہے، اور انفراسٹرکچر کو تباہ کر دیتا ہے۔‘‘ انھوں نے کہا ’’بچے بھوکے سو رہے ہیں کیوں کہ فصلیں خشک سالی کی وجہ سے تباہ ہو رہی ہیں، یہ تمام آفات اور تباہیاں محض انسان کے ہاتھوں لائی گئی موسمی تبدیلیوں کی وجہ سے رونما ہو رہی ہیں۔‘‘ سیکریٹری جنرل نے یاد دلایا کہ پچھلے سال Cop28 میں اقوام عالم نے فوسل فیول سے دست بردار ہونے کا وعدہ کیا تھا، اب اس وعدے پر عمل کرنے کا وقت ہے، اس کے لیے پوری انسانیت آپ کے پیچھے کھڑی ہے۔ انھوں نے کہا ’’سولر اور وِنڈ انرجی تقریباً ہر جگہ اب بجلی کا سب سے سستا ذریعہ بن چکا ہے، ایسے میں فوسل فیول کو دوگنا کرنا مضحکہ خیز ہے، صاف توانائی کا انقلاب آ چکا ہے، کوئی گروہ، کوئی کاروبار اور کوئی حکومت اسے روک نہیں سکتی، بس آپ کو یقینی بنانا ہوگا کہ یہ منصفانہ اور تیز رہے۔‘‘ انھوں نے کہا ’’گلوبل وارمنگ روکنے کے لیے دنیا کے پاس آخری موقع ہے، اس سے نمٹنے کے لیے مل کر کام کرنا ہوگا، اس کی وجہ سے اجناس کی قیمتیں بڑھ رہی ہیں، موسمیاتی تبدیلی کے باعث مسائل نا انصافی کی وجہ سے ہیں، امیر ممالک مسائل پیدا کر رہے ہیں اور غریب ممالک قیمت ادا کر رہے ہیں۔‘‘ انتونیو گوتریس کا کہنا تھا کہ کوپ 29 میں موسمیاتی تبدیلی کے فنڈز میں اضافہ کیا جانا چاہیے، اور موسمیاتی تبدیلی سے دوچار ترقی پذیر ممالک کو خالی ہاتھ نہیں لوٹنا چاہیے، کوپ 29 میں موسمیاتی تبدیلی سے نمٹنے کے لیے ڈیل ہونی چاہیے، مطلوبہ نتائج کے لیے مالیاتی ہدف طے کرنے کی ضرورت ہے، ہمیں درجہ حرارت 1.5 ڈگری تک محدود کرنے کے لیے اپنی کوششوں کو تیز کرنا ہوگا۔ اقوام متحدہ کے سکریٹری جنرل نے عالمی رہنماؤں کے سامنے 3 ترجیحات رکھیں: پہلی یہ کہ ہنگامی طور پر نقصان دہ گیسوں کے اخراج میں کمی لائی جائی، اور اس کے لیے G20 ممالک آغاز کریں، دوسری ترجیح لوگوں کو موسمیاتی بحران کی تباہ کاریوں سے بچانا ہے، خاص طور پر سب سے زیادہ کمزور لوگوں کو، جس کے لیے سیکڑوں ارب ڈالر کی ضرورت ہوگی۔ تیسری ترجیح مجموعی مالیاتی ہدف کی فراہمی ہے جو کم از کم ایک کھرب ڈالر سالانہ ہونا چاہیے اور یہی Cop29 کا کلیدی ہدف ہے۔ گوتیرس نے حکومتی فنڈنگ، ترقیاتی بینکوں اور دیگر جدید ذرائع سے سستے قرضوں کے حصول، اور خاص طور پر جہاز رانی، ہوا بازی، اور فوسل فیول نکالنے پر عائد ٹیکسوں پر روشنی ڈالی۔ انھوں نے زور دے کر کہا کہ ’’آلودگی پھیلانے والوں کو ادائیگی کرنی ہوگی۔‘‘ انھوں نے کہا ’’دنیا کو اس کی قیمت چکانی ہوگی، ورنہ انسانیت اس کی قیمت ادا کرے گی۔‘‘ یو این سیکریٹری جنرل کا کہنا تھا کہ آب و ہوا کی مالیات کوئی خیرات نہیں ہے، یہ ایک سرمایہ کاری ہے۔ آب و ہوا کے لیے اقدامات اختیاری نہیں ضروری ہیں۔‘‘ واضح رہے کہ کوپ 29 میں ’’گلوبل کلائمیٹ فنانس فریم ورک‘‘ اہم توجہ کا مرکز ہے، جس کا مقصد ترقی پذیر ممالک کے لیے موسمیاتی تبدیلی سے نمٹنے کے لیے فنڈز جمع کرنا ہے۔ دریں اثنا کوپ 29 کے اجلاس کے مقام پر سماجی تنظیموں کی جانب سے احتجاج بھی کیا گیا، اور عالمی سربراہان سے دنیا کو محفوظ اور گرین ہاؤس گیسز کے اخراج کو کم کرنے کا مطالبہ کیا گیا۔",world
744,اسرائیلی فوج غزہ اور لبنان سے فرار اختیار کرنے لگی,https://urdu.arynews.tv/idf-began-to-flee-from-gaza-lebanon/,"اسرائیلی فوج کے ریزرو اہلکار غزہ اور لبنان کی جنگ میں بڑے پیمانے پر فوجیوں کی ہلاکتوں کے بعد فرار اختیار کرنے لگے۔ بین الاقوامی خبر رساں ادارے کی رپورٹ کے مطابق اسرائیلی فوج (آئی ڈی ایف) کو فوجیوں کی تعداد میں کمی کا سامنا کرنا پڑ رہا ہے۔ اسرائیلی فوج کے جاری کردہ اعداد و شمار کے مطابق طویل جنگ کے بعد اب غزہ اور لبنان میں جنگ لڑنے کے لیے حامی بھرنے والے ریزرو فوجیوں میں 15 سے 25 فیصد تک کمی کا سامنا ہے۔ آئی ڈی ایف کے مطابق فوجیوں کی تعداد میں کمی کے باعث جنگ میں آئی ڈی ایف کے آپریشنل فیصلے متاثر ہورہے ہیں۔ اسرائیلی میڈیا کا اس حوالے سے کہنا ہے کہ اس صورتحال کا اس وقت سامنا کرنا پڑرہا ہے جب اسرائیل میں حکومتی اتحاد قدامت پسند یہودیوں کو فوج میں لازمی سروس سے استثنیٰ دینے کے قانون کی منظوری کے لیے کوشش کررہا ہے۔ رپورٹس کے مطابق ایک سال سے زائد عرصے سے جنگ جاری ہے جبکہ جنگ ختم ہونے کا کوئی امکان بھی نظر نہیں آرہا جس کے باعث ریزرو فوجی جنگ میں شامل ہونے سے کترا رہے ہیں۔ دوسری جانب غزہ اور لبنان میں اسرائیلی فوجیوں کو ان کی جارحیت کا منہ توڑ جواب دیا جا رہا ہے، شمالی غزہ میں 4 جب کہ لبنان میں 2 اسرائیلی فوجی مارے گئے، جب کہ گزشتہ چوبیس گھنٹوں کے دوران مزید 26 صہیونی فوجی زخمی ہو گئے ہیں۔ الجزیرہ کے مطابق اسرائیلی فوج نے اعلان کیا ہے کہ اس کے چار فوجی شمالی غزہ میں لڑائی میں مارے گئے، اس سے قبل لبنان میں بھی دو فوجی مارے گئے تھے۔ غزہ میں مارے گئے فوجیوں میں میجر (ر) ایتامر لیون فریڈمین بھی شامل تھا، جو پیر کو شمالی غزہ کے کیمپ جبالیہ میں ایک ٹینک شکن میزائل لگنے سے موت کے گھاٹ اتر گیا، 34 سالہ لیون فریڈمین ایلات کاؤنٹر ٹیررازم یونٹ میں ٹیم کمانڈر تھا۔ ترک ایجنسی انادولو کے مطابق اسرائیلی فوج نے پیر کو ایک بیان میں کہا کہ غزہ کی پٹی اور جنوبی لبنان میں گزشتہ 24 گھنٹوں کے دوران جھڑپوں میں کم از کم 26 مزید اسرائیلی فوجی زخمی ہوئے ہیں، جن میں سے غزہ میں 11 فوجی زخمی ہوئے۔",world
745,"ٹرمپ کابینہ، اسرائیل نواز خاتون کو یو این ایلچی منتخب کر لیا گیا",https://urdu.arynews.tv/trump-cabinet-pro-israel-as-un-envoy/,"واشنگٹن: ڈونلڈ ٹرمپ نے اپنی کابینہ میں اسرائیل نواز خاتون کو یو این ایلچی کے طور پر منتخب کر لیا ہے۔ تفصیلات کے مطابق نیویارک ٹائمز نے دعویٰ کیا ہے کہ نو منتخب امریکی صدر فلوریڈا کے سینیٹر مارکو روبیو کو وزیر خارجہ نامزد کریں گے۔ روئٹرز کا کہنا ہے کہ ڈونلڈ ٹرمپ نے ریپبلکن نمائندے مائیک والٹز کو اپنا قومی سلامتی کا مشیر منتخب کر لیا ہے۔ ٹرمپ کے وفادار مائیکل والٹز افغانستان کی جنگ لڑ چکے ہیں، اور نیشنل گارڈ میں بطور کرنل بھی خدمات انجام دیں۔ مائیکل والٹز نے ایشیا پیسیفک میں چینی سرگرمیوں پر تنقید کرتے ہوئے کہا ہے کہ امریکا کو خطے میں ممکنہ تنازع کے لیے تیار رہنے کی ضرورت ہے۔ ایک تقریب میں مائیک والٹز نے کہا ٹرمپ اسٹیبلشمنٹ اور پینٹاگون میں بری عادتوں میں مبتلا افراد کے کام میں رکاوٹ ڈالنے والے ہیں۔ مائیک والٹز ڈونلڈ رمز فیلڈ اور رابرٹ گیٹس کے لیے دفاعی پالیسی کے ڈائریکٹر بھی تھے۔ اقوام متحدہ میں امریکی سفیر کے لیے اسرائیل کی حامی ایلس اسٹیفانک کا نام تجویز کیا گیا ہے۔ نیویارک سے تعلق رکھنے والی اسٹیفانک ٹرمپ کے لیے فنڈ ریزنگ کرتی رہی ہیں۔ اسرائیل نواز ریپبلکن ایلس اسٹیفانک نے اس نامزدگی کو اپنے لیے اعزاز قرار دیا، اور کہا گزشتہ چار سالوں میں کمزور امریکی قیادت کی وجہ سے یہود دشمنی عروج پر پہنچی ہے، جس سے امریکی قومی سلامتی کمزور ہوئی۔ نیویارک کی نمائندگی کرنے والی اسٹیفانک نے کہا کہ انھوں نے اسرائیل کے لیے لا محدود امریکی فوجی امداد پر زور دیا ہے۔ واضح رہے کہ اسٹیفانک نے غزہ پر اسرائیلی بمباری کے خلاف مظاہروں کی اجازت دینے والی یونیورسٹیوں کی فنڈنگ میں کمی کی دھمکی بھی دی تھی۔",world
746,"غزہ اور لبنان میں اسرائیلی فوجیوں کو منہ توڑ جواب، 26 فوجی زخمی",https://urdu.arynews.tv/gaza-lebanon-israeli-soldiers-killed/,"غزہ اور لبنان میں اسرائیلی فوجیوں کو ان کی جارحیت کا منہ توڑ جواب دیا جا رہا ہے، شمالی غزہ میں 4 جب کہ لبنان میں 2 اسرائیلی فوجی مارے گئے، جب کہ گزشتہ چوبیس گھنٹوں کے دوران مزید 26 صہیونی فوجی زخمی ہو گئے ہیں۔ الجزیرہ کے مطابق اسرائیلی فوج نے اعلان کیا ہے کہ اس کے چار فوجی شمالی غزہ میں لڑائی میں مارے گئے، اس سے قبل لبنان میں بھی دو فوجی مارے گئے تھے۔ غزہ میں مارے گئے فوجیوں میں میجر (ر) ایتامر لیون فریڈمین بھی شامل تھا، جو پیر کو شمالی غزہ کے کیمپ جبالیہ میں ایک ٹینک شکن میزائل لگنے سے موت کے گھاٹ اتر گیا، 34 سالہ لیون فریڈمین ایلات کاؤنٹر ٹیررازم یونٹ میں ٹیم کمانڈر تھا۔ ترک ایجنسی انادولو کے مطابق اسرائیلی فوج نے پیر کو ایک بیان میں کہا کہ غزہ کی پٹی اور جنوبی لبنان میں گزشتہ 24 گھنٹوں کے دوران جھڑپوں میں کم از کم 26 مزید اسرائیلی فوجی زخمی ہوئے ہیں، جن میں سے غزہ میں 11 فوجی زخمی ہوئے۔ آئی ڈی ایف کے مطابق 7 اکتوبر 2023 کو غزہ تنازعہ شروع ہونے کے بعد سے تقریباً 782 فوجی ہلاک اور 5,325 دیگر زخمی ہو چکے ہیں۔ دوسری طرف غزہ میں اسرائیلی فوج نے ایک بار پھر سیف زون پر حملہ کیا جس میں 10 فلسطینی شہید ہوئے، نصیرات کیمپ پر اسرائیلی ٹینکوں کی بمباری میں 20 فلسطینی شہید ہوئے، لبنان کے جنوبی علاقوں میں اسرائیلی بمباری جاری ہے، وادی بیکا میں چوبیس گھنٹوں کے دوران 14 افراد شہید ہوئے۔",world
747,"اسرائیلی فوج کی لبنان پر بمباری، 53 شہید، درجنوں زخمی",https://urdu.arynews.tv/israeli-strikes-lebanon-53-martyrs/,"اسرائیلی فوج کے لبنان پر فضائی حملوں کے نتیجے میں 24 گھنٹوں کے دوران 53 افراد شہید جبکہ درجنوں زخمی ہوگئے۔ بین الاقوامی خبر رساں ادارے کی رپورٹ کے مطابق لبنان کی وزارت صحت نے بتایا کہ گزشتہ 24 گھنٹوں کے دوران اسرائیلی بمباری کے نتیجے میں 53 افراد شہید جبکہ درجنوں زخمی ہوگئے۔ لبنان کی وزارت صحت کے مطابق اس حملے کے بعد اسرائیل اور لبنان کے درمیان حالیہ کشیدگی کے آغاز سے اب تک شہید ہونے والوں کی کل تعداد 3,186 اور زخمیوں کی تعداد 14 ہزار 78 تک پہنچ گئی ہے۔ اسرائیلی فضائیہ نے شمالی لبنان کے تفریحی شہر بائبلوس سے 15 کلومیٹر دور المات کی بستی میں ایک رہائشی عمارت پر بمباری کی جس میں بچوں اور خواتین سمیت 20 زائد افراد شہید ہوگئے۔ اسرائیلی فوجیوں نے اس دوران شمالی لبنان میں دیر قانون، راس العین اور عین بعل کی بستیوں میں ایمبولینس ٹیموں کو بھی نشانہ بنایا، جس کے نتیجے میں پانچ ایمرجنسی میڈیکل ٹیکنیشن شہید ہوگئے۔ اسرائیل کے مطابق اس کا بنیادی مقصد شمال میں گولہ باری سے بھاگے 60 ہزار باشندوں کی واپسی کے لیے حالات پیدا کرنا ہے۔ دوسری جانب القسام بریگیڈ نے غزہ میں حملہ کرکے میجر سمیت 4 اسرائیلی فوجیوں کو جہنم واصل کردیا۔ غزہ میں القسام بریگیڈ نے اسرائیلی فوجیوں پر تابڑ توڑ حملے کئے، جس کے نتیجے میں میجر سمیت 4 اسرائیلی فوجی ہلاک اور 11 زخمی ہوگئے۔ رپورٹس کے مطابق جنوبی لبنان میں بھی 2 اسرائیلی فوجیوں کے مارے جانے کی اطلاعات ہیں جبکہ 7 فوجی زخمی ہوگئے۔ اسرائیلی فوج نے غزہ میں اپنے ریزرو فوج کے میجر 34 سالہ اتامار لیوین فرائیڈ مین کے حماس کے ہاتھوں مارے جانے کی تصدیق کی ہے۔ القسام کی جانب سے ٹینک پر میزائل حملہ کیا گیا تھا، جس میں اسرائیلی فوجی ہلاک ہوگیا۔",world
748,خانہ کعبہ کی حدود حطیم میں نوافل ادائیگی کیلئے اوقات مقرر,https://urdu.arynews.tv/hateem-nawafil-prayer-timings-for-kaaba/,"سعودی عرب مکہ مکرمہ میں خانہ کعبہ کی حدود حطیم میں نوافل کی ادائیگی کیلئے اوقات مقرر کرنے کا فیصلہ کیا گیا ہے۔ سعودی خبر رساں ادارے کیرپورٹکے مطابق حطیم میں خواتین کیلئے اوقات رات 8 سے صبح 2 بجے تک مختص کیے گئے ہیں جبکہ مرد حضرات کیلئے اوقات صبح 8 سے 11 بجے تک ہوں گے۔ انتظامیہ کے مطابق داخلہ مغربی دروازے سے اور اجازت کا دورانیہ 10 منٹ رہے گا، حطیم میں نفل ادائیگی اوقات کا مقصد رش کی صورتحال کو کنٹرول میں رکھنا ہے۔ دوسری جانب سعودی عرب میں حرمین شریفین کی انتظامیہ نے زائرین کے سامان کی حفاظت کے لیے ’لاکرز‘ پروگرام کے نئے منصوبے کو عملی شکل دینے کے لیے درخواستیں طلب کرلی ہیں۔ حرمین اتھارٹی کے مطابق لاکرز پروگرام کا مقصد مملکت کے ویژن 2030 کے اہداف کو مدنظر رکھتے ہوئے مثالی خدمات زائرین تک منتقل کرنا ہے۔ حرمین شریفین میں آنے والے زائرین کو لاکرز منصوبے سے یہ سہولت حاصل ہوگی کہ وہ اپنا سامان محفوظ طریقے سے رکھنے کے بعد مسجد الحرام یا مسجد نبوی صلی اللہ علیہ وآلہ وسلم میں حاضری دے سکتے ہیں۔",world
749,"امریکی ایئرلائن کے طیارے پر دوران پرواز فائرنگ، فلائٹ اٹینڈنٹ زخمی",https://urdu.arynews.tv/haiti-flight-hit-by-gunfire/,"ہیٹی: کیریبیئن ملک ہیٹی میں ایئرپورٹ پر ایک امریکی ایئرلائن کے طیارے پر فائرنگ سے فلائٹ اٹینڈنٹ زخمی ہو گیا۔ امریکی میڈیا رپورٹس کے مطابق ہیٹی میں امریکی ایئر لائن ’سپرٹ‘ کے طیارے پر اس وقت اچانک فائرنگ کی گئی جب وہ لینڈنگ کی کوشش کر رہا تھا، فائرنگ کے نتیجے میں ایک فلائٹ اٹینڈنٹ زخمی ہو گیا۔ طیارے میں عملے سمیت 48 مسافر سوار تھے، اور طیارہ امریکی ریاست فلوریڈا سے سانتیاگو جا رہا تھا، فائرنگ کے واقعے کے بعد متعدد ایئر لائنز نے ہیٹی کے لیے فضائی آپریشن معطل کر دیا۔ یہ واقعہ پیر کو دارالحکومت ’پورٹ او پرنس‘ میں ’ٹوسینٹ لوورچر انٹرنیشنل ایئرپورٹ‘ پر پیش آیا، جب وہ اترنے کی کوشش کر رہا تھا تو اچانک زمین سے اس پر فائرنگ کی گئی اور گولیوں کی زد میں فلائٹ اٹینڈنٹ آ گیا، بعد ازاں پائلٹ نے طیارے کو ڈومینیکن ریپبلک کی طرف موڑ دیا۔ رپورٹس کے مطابق ہیٹی کے دارالحکومت میں اس وقت سخت کشیدگی پھیلی جب دو دن قبل گیری کونیل کی جگہ ایلکس ڈیڈیر فلز کو ہیٹی کا نیا وزیر اعظم مقرر کیا گیا، شہری اس پر سخت احتجاج کر رہے ہیں اور شہر بند کر دیا گیا ہے، گزشتہ روز دارالحکومت میں ایک گینگ لیڈر نے لوگوں کو گھروں میں رہنے کی دھمکی بھی دی تھی۔",world
750,"القسام بریگیڈ کا حملہ، 4 اسرائیلی فوجی واصل جہنم",https://urdu.arynews.tv/al-qassam-brigade-attack-4-israeli-soldiers-dead/,"غزہ: القسام بریگیڈ نے حملہ کرکے میجر سمیت 4 اسرائیلی فوجیوں کو جہنم واصل کردیا۔ بین الاقوامی خبر رساں ادارے کی رپورٹ کے مطابق غزہ میں القسام بریگیڈ نے اسرائیلی فوجیوں پر تابڑ توڑ حملے کئے، جس کے نتیجے میں میجر سمیت 4 اسرائیلی فوجی ہلاک اور 11 زخمی ہوگئے۔ رپورٹس کے مطابق جنوبی لبنان میں بھی 2 اسرائیلی فوجیوں کے مارے جانے کی اطلاعات ہیں جبکہ 7 فوجی زخمی ہوگئے۔ اسرائیلی فوج نے غزہ میں اپنے ریزرو فوج کے میجر 34 سالہ اتامار لیوین فرائیڈ مین کے حماس کے ہاتھوں مارے جانے کی تصدیق کی ہے۔ القسام کی جانب سے ٹینک پر میزائل حملہ کیا گیا تھا، جس میں اسرائیلی فوجی ہلاک ہوگیا۔ دوسری جانب حزب اللہ کا کہنا ہے کہ اسے جنگ بندی کی کوئی تجویز موصول نہیں ہوئی ہے۔ اسرائیلی وزیر خارجہ کی جانب سے جنگ بندی میں پیش رفت کے بیان پر ردعمل دیتے ہوئے حزب اللہ نے واضح کیا ہے کہ اسے جنگ بندی کی کوئی تجویز موصول نہیں ہوئی ہے۔ حزب اللہ کے میڈیا آفس کے سربراہ محمد عفیف نے بیروت کے جنوبی مضافات میں ایک نیوز کانفرنس میں کہا کہ اب تک، میری معلومات کے مطابق اس سلسلے میں کوئی بھی اہلکار لبنان یا ہمارے پاس نہیں پہنچا ہے۔ الجزیرہ کے مطابق اسرائیلی وزیر خارجہ گیڈون سار نے کہا کہ لبنان کی جنگ بندی کے مذاکرات میں پیش رفت ہوئی ہے لیکن اس کا نفاذ انتہائی اہم ہے۔ اسرائیلی میڈیا نے اتوار کے روز اطلاع دی کہ لبنان کی مجوزہ جنگ بندی پر سفارتی مذاکرات میں خاطر خواہ پیش رفت ہوئی ہے جس کے تحت حزب اللہ کو دریائے لیطانی کے شمال سے پیچھے ہٹنا پڑے گا۔ رپورٹس میں کہا گیا ہے کہ حزب اللہ اسرائیلی سرحد کے قریب اپنی فوجی موجودگی ختم کر دے گی جب کہ اسرائیلی فوج بین الاقوامی سرحد پر واپس آ جائے گی۔",world
0,ادارہ 'علم دوست' کی جانب سے'معلوماتِ عامہ' کے ماہرین میں تقسیمِ ایوارڈ,https://www.express.pk/story/2733338/idara-ilmdost-ki-janib-se-malomataama-ke-expert-me-awarddistribution,"ادارہ 'علم دوست' کی جانب سے'معلوماتِ عامہ' کے ممتاز ماہرین کو ایوارڈ عطا کئے گئے ہیں۔ آرٹس کونسل کراچی میں 17 میں سے 15 ایوارڈز پاکستان کوئز سوسائٹی کے ماہرین نے اپنے نام کئے جن میں عقیل عباس جعفری بھی شامل ہیں۔کراچی میں منعقدہ ایک رنگارنگ تقریب میں ادارہ علم دوست کی جانب سے تقریبِ اعزازات منعقد ہوئی جس میں جس میں معلوماتِ عامہ (جنرل نالج) کے ممتاز ماہرین سمیت دیگر اہلیان علم کو ایوارڈز دیئے گئے۔ جنرل نالج کےماہرین کو ان کے غیرمعمولی کردار کے اعتراف میں اعزازات سے نوازا گیا۔ آرٹس کونسل کراچی کے حسینہ معین ہال میں منعقدہ تقریب کی صدارت ڈاکٹر الطاف مہکاتی نے کی جبکہ ڈاکٹر منصور ظفر مہمانِ خصوصی اور ممتاز پروڈیوسر تاجدار عادل، مہمانِ اعزازی تھے لیکن وہ ناسازی طبع کی بنا پر تشریف نہ لاسکے۔اس تقریب میں پاکستان کوئز سوسائٹی انٹرنیشنل (رجسٹرڈ) سے وابستہ 15 افراد نے ایوارڈ حاصل کئے۔ ان میں بانی صدر عاصم علی قادری، ڈاکٹر عقیل عباس جعفری کو لائف ٹائم اچیومنٹ ایوارڈ عطا کئے گئے۔ 13 ماہرین میں سید جواد رضا نقوی، طاہر حبیب، ڈاکٹر جمیلہ خانم، پروفیسرابراہیم غوری، پروفیسر منور علی قریشی، سعید احمد سعید، سہیل احمد صدیقی، عارف مصطفیٰ، امان اللہ پنجوانی، اطہر رضا اجنبی، محمد عارف سومرو اور واجد رضا اصفہانی شامل ہیں۔ کوئز سوسائٹی کے سابق رکن نفیس احمد خان کو بھی بعد ازمرگ ایوارڈ دیا گیا۔ملک کے ممتاز مصنف اور دانشور فیروز ناطق خُسرو اور رضی الدین سید کو بھی لائف ٹائم اچیومنٹ ایوارڈ دیا گیا۔ واضح رہے کہ ملک کی ممتاز علمی شخصیت شبیرابنِ عادل ادارہ علم دوست کے روح رواں ہیں ان کی عدم موجودگی میں میر حسین علی امام، عطا محمد تبسم، اکبرعلی، خالد پرویزصدیقی، شاہد محی الدین، عطا الرحمان، سید عبدالباسط، اور گل بانو اس موقع پر موجود تھے جنہوں نے تقریب کو آگے بڑھایا۔ تاہم تقریب کی میزبانی کے فرائض، فرحانہ اویس نے انجام دیئے۔",entertainment
1,فلم ساز ودھو ونود چوپڑا کی نئی فلم ’زیرو سے ری اسٹارٹ‘ کا ٹیزر جاری,https://www.express.pk/story/2733336/director-vinodchopra-ki-film-zeeroserestart-ka-teaser-release,"معروف فلم ساز ودھو ونود چوپڑا نے اپنی نئی فلم ’زیرو سے ری اسٹارٹ‘ کا ٹیزر جاری کردیا ہے۔ ٹیزر کا آغاز ایک سادہ سوال سے ہوتا ہے: ""جب آپ نے پہلا خواب دیکھا تو کیا سوچا تھا؟"" یہ سوال ہر دیکھنے والے کو ماضی کی یادوں اور بچپن کے خوابوں کی طرف لے جاتا ہے۔ ’زیرو سے ری اسٹارٹ‘ چوپڑا کی پچھلی فلم ’بارہویں فیل‘ کا تسلسل ہے، اور اس کا مقصد زندگی میں نئے آغاز کا حوصلہ دینا ہے۔ فلم کے ذریعے یہ پیغام دیا گیا ہے کہ زندگی میں کبھی بھی اپنا خواب پورا کرنے کے لیے دیر نہیں ہوتی۔ اس کہانی میں مختلف شعبوں کے افراد کے ابتدائی خوابوں اور امیدوں کو پھر سے جوڑنے کی کوشش کی گئی ہے۔ ودھو ونود چوپڑا نے فلم کے بارے میں کہا، ""ہم سب کی زندگی میں ایک 'زیرو' لمحہ ہوتا ہے، جب ہم نے پہلی بار خواب دیکھا تھا۔ یہ فلم اس لمحے کا جشن ہے اور یہ یاد دہانی بھی کہ نئے آغاز کے لیے کبھی دیر نہیں ہوتی۔"" فلم کی ریلیز کی تاریخ 13 دسمبر 2024 مقرر کی گئی ہے۔",entertainment
2,"عمر بڑھنے کے ساتھ وزن کم کرنا مشکل ہوتا ہے، ابھیشیک بچن کا دلچسپ انکشاف",https://www.express.pk/story/2733331/umer-barhane-ke-sath-weight-kam-karna-mushkil-hota-hy-abhishekbachachan,"ابھیشیک بچن نے اپنی نئی فلم ’آئی وانٹ ٹو ٹاک‘ کے میوزک لانچ کے موقع پر جسمانی تبدیلی اور کردار کی تیاری کے بارے میں دلچسپ باتیں کیں۔ فلم کے پوسٹر پر اپنے اضافی وزن کو دیکھتے ہوئے انہوں نے مزاحیہ انداز میں کہا، ""اب میں اس حالت میں نہیں ہوں، مگر یہ تجربہ بہت کچھ سکھانے والا تھا۔"" ابھیشیک نے فلم کے کردار کے لیے وزن بڑھانے کے بارے میں گفتگو کرتے ہوئے کہا کہ یہ ایک چیلنج تھا اور عمر کے ساتھ وزن کم کرنا واقعی مشکل ہوجاتا ہے۔ انہوں نے شوجیت سرکار کا شکریہ ادا کیا کہ انہوں نے انہیں ایک مختلف کردار آزمانے کا موقع دیا، جس نے انہیں اپنی روزمرہ کی زندگی کے معمولات سے باہر نکالنے میں مدد دی۔ ’آئی وانٹ ٹو ٹاک‘ کو شوجیت سرکار نے ڈائریکٹ کیا ہے اور اسے 22 نومبر 2024 کو سینما گھروں میں ریلیز کیا جائے گا۔ فلم میں ابھیشیک کے ساتھ جانی لیور بھی اہم کردار میں نظر آئیں گے۔",entertainment
3,"ملائکہ اروڑا والد کے انتقال کے بعد کام پر واپس، والد کے نام نئے پروجیکٹ کا اعلان",https://www.express.pk/story/2733327/malaikaarora-walid-ki-wafat-ke-bad-kam-par-wapis-aagyien,"مشہور اداکارہ ملائکہ اروڑا حال ہی میں والد کے انتقال کے بعد دوبارہ اپنے کام میں مشغول ہوگئی ہیں۔ انہوں نے والد کی وفات کے بعد کچھ وقت کے لئے وقفہ لیا اور اپنی فیملی کے ساتھ وقت گزارا اور اپنی 49 ویں سالگرہ بھی انہوں نے سادگی سے منائی۔ اب ملائکہ اپنے مختلف پروجیکٹس پر کام کر رہی ہیں، جن میں مختلف برانڈز کے اشتہارات، ڈانس رئیلٹی شو کی جج بننا، اور ایک اسٹارٹ اپ شو میں بطور بزنس انویسٹر شامل ہونا بھی شامل ہیں۔ اداکارہ  نے اپنی زندگی میں کئی مشکل حالات کا سامنا کیا، جیسے طلاق، آن لائن تنقید، اور حالیہ ذاتی نقصان۔ انہوں نے اپنے والد کی یاد میں ایک خاص پروجیکٹ پر کام کرنے کا اعلان بھی کیا ہے۔ ۔ ملائکہ کا کہنا ہے کہ ’’یہی میرے والد چاہتے تھے کہ میں آگے بڑھوں اور زندگی میں مثبت رہوں۔‘‘",entertainment
4,ڈائریکٹر دھرمیش درشن کا دو بار شاہ رخ خان کی فلمیں ٹھکرانے کا انکشاف,https://www.express.pk/story/2733325/directordharmaish-ka-2bar-shahrukhkhan-ki-films-thukrane-ka-inkishaf,"بالی ووڈ کے معروف ہدایتکار دھرمیش درشن نے حالیہ گفتگو میں شاہ رخ خان کے ساتھ اپنے تعلقات اور ان کی پیشکشوں کے بارے میں انکشافات کیے ہیں۔ دھرمیش درشن نے بتایا کہ شاہ رخ خان نے انہیں دو بار فلموں کی پیشکش کی تھی، مگر انہوں نے اپنی اصولوں کے باعث قبول نہیں کیں۔ انہوں نے کہا، ""2004 میں کریم مورانی ایک فلم بنانا چاہتے تھے جس میں شاہ رخ خان کو لینا تھا، مگر میں 'بےوفا' میں مصروف تھا۔ اسی طرح، شاہ رخ نے اپنی پروڈکشن کمپنی ریڈ چلیز کے تحت بھی ایک فلم کی پیشکش کی، مگر میں نے اصولی طور پر اسے رد کر دیا۔"" دھرمیش درشن نے شاہ رخ خان کی تعریف کرتے ہوئے کہا، ""وہ حقیقی اور عظیم فنکار ہیں اور اپنے ہر کامیابی کے مستحق ہیں۔ ایک سچے اسٹار ہونے کے ساتھ ساتھ ان میں کلاس اور سخاوت بھی ہے۔"" انہوں نے مزید کہا کہ ""جب بھی ہم ملتے ہیں، وہ ہمیشہ میرا احترام کرتے ہیں اور وہ کبھی ناراض نہیں ہوتے کہ میں ان کی پیشکش قبول نہیں کر پایا۔ یہ یقیناً میرا نقصان ہے کہ میں ان کے ساتھ کام نہیں کر سکا۔""",entertainment
5,آر مادھون کی نئی فلم ’’حساب برابر‘‘ کا ورلڈ پریمیئر IFFI میں ہوگا,https://www.express.pk/story/2733323/rmadhavan-ki-new-film-hisabbrabar-ka-worldpremier-iffi-me-hoga,"بالی ووڈ کے معروف اداکار آر مادھون اور نیل نیتن مکیش کی فلم ’’حساب برابر‘‘ کا ورلڈ پریمیئر 26 نومبر 2024 کو 55ویں انٹرنیشنل فلم فیسٹیول آف انڈیا (IFFI) میں ہوگا۔ جیو اسٹوڈیوز اور ایس پی سینیکورپ کی پیشکش، اس فلم کی کہانی ایک عام ریلوے ٹکٹ چیکر رادھے موہن شرما (آر مادھون) کے گرد گھومتی ہے، جو اپنی بینک اکاؤنٹ میں ایک معمولی سی بے ضابطگی کو پکڑتا ہے، جو بعد میں ایک بڑے مالیاتی فراڈ کا انکشاف بن جاتی ہے۔ نیل نیتن مکیش فلم میں مکی مہتا نامی بینکر کا کردار ادا کر رہے ہیں جو اس فراڈ میں ملوث ہے۔ جیسے جیسے رادھے کو دھوکہ دہی کے سسٹم کا سامنا ہوتا ہے، اسے اپنی ذاتی زندگی کے مسائل کا بھی سامنا کرنا پڑتا ہے۔ کرتی کلہاری بھی اہم کردار میں نظر آئیں گی، اور فلم میں انصاف، ایمانداری اور حق و باطل کے موضوعات کو اجاگر کیا گیا ہے۔ فلم کے بارے میں بات کرتے ہوئے، آر مادھون نے کہا، ’’حساب برابر صرف کرپشن کے خلاف جنگ نہیں، بلکہ ذاتی کمزوریوں سے نبرد آزما ہونے کا سفر بھی ہے۔‘‘ فلم کے ڈائریکٹر اشونی دھیر نے کہا، ’’یہ ایک سنسنی خیز فلم ہے جو عام آدمی کی جنگ کو اجاگر کرتی ہے اور ناظرین کو تفریح کے ساتھ ایک پیغام بھی دیتی ہے۔‘‘",entertainment
6,ورون دھون اور سمنتھا کی جاسوسی سیریز نے پرائم ویڈیو پر مقبولیت کے ریکارڈ توڑ دیے,https://www.express.pk/story/2733312/varundhawan-or-samantha-ki-series-ne-primevideo-par-maqboliat-ke-record-banadie,بھارتی جاسوسی سیریز ’سائیٹیڈل ہنی بنی‘ نے پرائم ویڈیو پر ریلیز ہوتے ہی دنیا بھر میں مقبولیت کے جھنڈے گاڑ دیے۔ راج اینڈ ڈی کے کی ہدایت کاری میں بنائی گئی اس سیریز میں ورون دھون اور سمنتھا مرکزی کردار نبھا رہے ہیں۔ سیریز نے ریلیز کے پہلے ویک اینڈ میں ہی 200 ممالک میں شائقین کی توجہ حاصل کی اور 150 سے زائد ممالک میں ٹاپ 10 فہرست میں شامل رہی۔ پرائم ویڈیو انٹرنیشنل اوریجنلز کے سربراہ جیمز فیریل کا کہنا ہے کہ ویب سیریز کی کامیابی سے یہ ثابت ہوتا ہے کہ غیر انگریزی زبانوں کے مقامی مواد کو بھی عالمی سطح پر پسند کیا جا رہا ہے۔ سیریز کے بھارتی اوریجنلز کے سربراہ نکھل مدھوکھ نے بتایا کہ مقامی کہانیاں عالمی ناظرین کے دلوں پر راج کر رہی ہیں۔,entertainment
7,برطانوی مصنفہ سمانتھا ہاروی نے 'بکر پرائز' جیت لیا,https://www.express.pk/story/2733307/britishwriter-samanthaharvay-ne-bookerprize-jeet-lia,"برطانوی مصنفہ سمانتھا ہاروی نے اپنے مختصر ناول ""آربیٹل"" کے لیے معروف بکر پرائز جیت لیا۔ یہ ناول انٹرنیشنل اسپیس اسٹیشن پر موجود چھ خلابازوں کی کہانی بیان کرتا ہے جو زمین کو دیکھتے ہوئے زندگی، خواہشات، ماحولیات اور نقصان پر غور کرتے ہیں۔ 50 ہزار پاؤنڈ انعام جیتنے والی یہ کتاب صرف 136 صفحات پر مشتمل ہے اور خلا میں ترتیب دی گئی پہلی بکر ایوارڈ یافتہ کہانی ہے۔ سمانتھا ہاروی نے اپنی کامیابی کے بعد کہا، ""میں نے یہ جیتنے کی امید نہیں کی تھی۔"" اپنی تقریر میں انہوں نے اس ایوارڈ کو ان تمام لوگوں کے نام کیا جو زمین، انسانیت، زندگی کے وقار، اور امن کے لیے آواز اٹھاتے ہیں۔ ججوں کے صدر ایڈمنڈ ڈی وال نے کہا، ""یہ ایک زخمی دنیا کی کہانی ہے، جسے سمانتھا نے منفرد اور گہری نظر سے بیان کیا۔"" یہ ناول ہاروی کا پانچواں کام ہے، جو ان کی پہلی کتاب ""دی وائلڈرنیس"" کے 15 سال بعد شائع ہوا۔",entertainment
8,"ابھیشیک کی شو’کون بنے گا کروڑ پتی‘ میں انٹری، امیتابھ بچن نے پچھتاوے کا اظہار کردیا",https://www.express.pk/story/2733305/abhishaikh-ki-kbc-main-entry-amitabh-ne-pachtawe-ka-izhar-kardia,"بالی وڈ کے شہنشاہ امیتابھ بچن کے مقبول ٹی وی شو ’کون بنے گا کروڑ پتی‘ کے سیزن 16 میں جلد ہی ایک دلچسپ قسط نشر ہونے والی ہے، جس میں ان کے بیٹے، اداکار ابھیشیک بچن بطور مہمان خصوصی شرکت کریں گے۔ بھارتی میڈیا چینل کی جانب سے شیئر کیے گئے پرومو میں ابھیشیک بچن اپنے والد کی مخصوص انداز میں ’7 کروڑ روپے‘ کے اعلان کی نقل کرتے ہوئے نظر آئے، جس پر امیتابھ حیران ہو کر ہنسنے لگے۔ ابھیشیک نے مزید بتایا کہ ان کے گھر کے بچے کھانے کے دوران کسی بھی سوال کے جواب پر مل کر ’7 کروڑ روپے‘ کا نعرہ لگاتے ہیں۔ اس پر امیتابھ نے مزاحیہ انداز میں کہا،’ابھیشیک کو یہاں بلا کر بہت بڑی غلطی کردی۔‘ A post shared by Sony Entertainment Television (@sonytvofficial) واضح رہے کہ امیتابھ بچن اس سیزن کے لیے فی قسط 5 کروڑ بھارتی روپے وصول کر رہے ہیں، جب کہ گزشتہ سیزن میں ان کا معاوضہ 4 سے 5 کروڑ روپے تھا۔ شو کا یہ دلچسپ لمحہ ناظرین کو محظوظ کرنے کے لیے جلد نشر ہوگا۔",entertainment
9,بھارتی اداکارہ رِدھی ڈوگرا کے فواد خان کے ساتھ اپنی فلم  کے حوالے سے اہم انکشافات,https://www.express.pk/story/2733300/indianactress-ridhikadogra-ke-fawadkhan-ke-sath-film-par-important-inkishfat,"بھارتی اداکارہ رِدھی ڈوگرا نے پاکستانی سپر اسٹار فواد خان کے ساتھ اپنی پہلی فلم ""عبیر گلال"" کے حوالے سے اہم انکشافات کیے ہیں۔ یہ فلم فواد خان کی بالی ووڈ میں واپسی کا نشان ہے، جو وانی کپور کے ساتھ رومانوی کہانی پر مبنی ہے۔ ایک حالیہ انٹرویو میں رِدھی نے کہا، ""میں نے فلم سائن کرنے سے پہلے قانونی طور پر تسلی کی کہ پاکستانی اداکار کے ساتھ کام کرنا بھارت میں اجازت یافتہ ہے۔"" انہوں نے مزید کہا، ""آرٹ میں کسی قسم کی سرحد یا تقسیم نہیں ہونی چاہیے، لیکن میں نے قانون کے دائرے میں رہ کر فیصلہ کیا۔"" فلم کی شوٹنگ اکتوبر 2024 میں لندن میں شروع کی گئی۔ ہدایتکارہ آرتی ایس بگدی کے مطابق، یہ فلم محبت اور زندگی کے زخموں کو بھرنے کی کہانی ہے، جہاں دونوں کردار اپنے سفر میں عشق کو دریافت کرتے ہیں۔ 2019 میں پاک بھارت کشیدگی کے دوران پاکستانی فنکاروں پر مکمل پابندی عائد کر دی گئی تھی، لیکن 2023 میں بمبئی ہائی کورٹ نے ان پابندیوں کو نرم کر دیا۔ فواد خان کا آخری بالی ووڈ پروجیکٹ ""اے دل ہے مشکل"" تھا، جس میں انہوں نے رنبیر کپور، انوشکا شرما اور ایشوریہ رائے کے ساتھ اہم کردار ادا کیا تھا۔ اب ان کی نئی فلم کا انتظار شائقین شدت سے کر رہے ہیں۔",entertainment
10,نازیبا ویڈیو لیک ہونے کے بعد بھارت میں مناہل ملک کی شہرت میں غیر معمولی اضافہ,https://www.express.pk/story/2733296/manahil-maliks-incredible-popularity-in-india-after-leak-video,"بھارت میں ان دنوں پاکستان کی ٹک ٹاک اسٹار منال ملک کی مقبولیت میں غیر معمولی اضافہ دیکھنے میں آیا ہے جس کی وجہ ان کی نازیبا وائرل ویڈیو ہے۔ گوگل ٹرینڈز کے مطابق بھارتی ریاستوں جیسے اتر پردیش، بہار، چندی گڑھ، مغربی بنگال اور مقبوضہ جموں و کشمیر میں مناہل ملک کی ویڈیوز تلاش کرنے والوں کی تعداد میں نمایاں اضافہ ہوا ہے۔ یہ رجحان اس وقت مزید بڑھا جب ان کی ایک ویڈیو جس میں وہ مشہور گانے ’ماموشی‘ پر رقص کر رہی ہیں، انسٹاگرام پر وائرل ہوئی۔ آسمانی جینز، بلیک ٹاپ اور بلیک شیڈز میں ان کا منفرد انداز بھارتی صارفین کی خاص توجہ کا مرکز بن گیا۔ اس ویڈیو کو اب تک 4.2 ملین سے زیادہ لائیکس اور کمنٹس مل چکی ہیں۔ بھارتی صارفین نے ’پاکستانی ایچ ڈی ویڈیو‘ اور ’پاکستانی وائرل ایم ایم ایس‘ جیسی اصطلاحات بھی بڑی تعداد میں سرچ کیں۔ مناہل ملک کی شہرت میں اضافے کی ایک بڑی وجہ ان کی اور ان کے سابق بوائے فرینڈ کی ایک نجی ویڈیو کا لیک ہونا بھی ہے، جس نے کچھ دن قبل سوشل میڈیا پر تہلکہ مچا رکھا تھا۔ بعض لوگوں نے اس ویڈیو کا مناہل ملک کی جانب سے کیا گیا پبلسٹی اسٹنٹ قرار دیا جبکہ دیگر نے ان کے حق میں آواز اٹھائی اور کہا کہ ٹک ٹاکر کو بدنام کرنے کیلئے اے آئی کی مدد سے جعلی ویڈیو تخلیق کی گئی ہے۔ یاد رہے کہ پاکستانی اداکارہ مشی خان نے اس ویڈیو کو شہرت حاصل کرنے کی کوشش قرار دے کر مناہل ملک کو سخت تنقید کا نشانہ بنایا تھا۔ اس تنازعے کے بعد مناہل ملک نے انسٹاگرام پر ایک جذباتی پیغام بھی شیئر کیا تھا جس میں انہوں نے اعلان کیا تھا کہ سوشل میڈیا سے دوری اختیار کر رہی ہیں۔",entertainment
11,دلجیت دوسانجھ کو کنسرٹ سے پہلے سرکاری نوٹس مل گیا,https://www.express.pk/story/2733276/official-notice-issued-to-diljit-dosanjh-ahead-of-concert,"بھارتی ریاست تلنگانہ کی حکومت نے معروف پنجابی گلوکار دلجیت دوسانجھ کے کانسرٹ کے حوالے سے نوٹس جاری کیا ہے۔ بھارتی میڈیا رپورٹس کے مطابق حیدرآباد میں رواں ہفتے دلجیت دوسانجھ کے کانسرٹ کا انعقاد متوقع ہے، جس کے لیے انتظامیہ کو حکومت کی جانب سے نوٹس کے زریعے ہدایات دی گئی ہیں۔ جاری کردہ نوٹس میں کہا گیا ہے کہ کانسرٹ کے دوران ایسے گانے نہ گائے جائیں جو شراب، منشیات یا تشدد کو فروغ دیتے ہوں۔ مزید برآں، اسٹیج پر بچوں کی شرکت پر پابندی عائد کی گئی ہے۔ بچوں کی حفاظت کے پیش نظر اونچی آوازوں اور فلیش لائٹس کے استعمال کو محدود رکھنے کی بھی ہدایت دی گئی ہے۔ یہ نوٹس گزشتہ ماہ نئی دہلی کے جواہر لال نہرو اسٹیڈیم میں ہونے والے دلجیت دوسانجھ کے کانسرٹ کے بعد جاری کیا گیا، جہاں گلوکار نے ’کیس‘، ’پنچتارا‘ اور ’پٹیالہ پیگ‘ جیسے گانے گائے تھے۔ اس کنسرٹ کے بعد چندی گڑھ کے بعض لوگوں نے الزام لگایا کہ ان گانوں میں شراب اور تشدد کو فروغ دیا گیا، جس پر مختلف حلقوں نے تشویش کا اظہار کیا تھا۔ تلنگانہ حکومت نے اس نوٹس کے ذریعے کنسرٹ انتظامیہ پر واضح کیا ہے کہ وہ قوانین کی پاسداری کریں اور عوامی تحفظ کو یقینی بنائیں اور قوانین کی خلاف ورزی پر سخت ایکشن لیا جائے گا۔",entertainment
12,وائرل ہونے والی مبینہ نازیبا ویڈیوز پر متھیرا کا ردعمل سامنے آگیا,https://www.express.pk/story/2733270/matheras-reaction-to-the-alleged-indecent-videos-that-went-viral-cam-out,"پاکستان شوبز کی اداکارہ ماڈل اور میزبان متھیرا نے حالیہ دنوں سوشل میڈیا پر وائرل ہونے والی نازیبا ویڈیوز کو مسترد کرتے ہوئے انہیں مصنوعی ذہانت (اے آئی) کی مدد سے تیار کردہ جعلی قرار دیا ہے۔ ایکس (سابقہ ٹوئٹر) اکاؤنٹ پر جاری ایک بیان میں متھیرا نے کہا کہ لوگ ان کے نام اور تصاویر کا غلط استعمال کر رہے ہیں، جعلی مواد تخلیق کر کے ان سے منسوب کر رہے ہیں۔ انہوں نے لکھا کہ ’شرم کریں اور مجھے اس فضول بکواس سے دور رکھیں‘۔ انسٹاگرام اسٹوری میں متھیرا نے وضاحت کی کہ یہ ویڈیوز اے آئی سے تیار کی گئی ہیں، اور حقیقت میں ان ویڈیوز سے ان کا کوئی تعلق نہیں۔ انہوں نے بتایا کہ ان کے جسم اور انگلیوں پر جگہ جگہ ٹیٹوز موجود ہیں، جو ویڈیوز میں نظر نہیں آتے جس سے صاف معلوم ہوتا ہے کہ یہ جعلی ہیں۔ اداکارہ نے یہ بھی بتایا کہ یہ ویڈیوز دو سال پرانی ہیں، اور اس وقت بھی انہیں شدید ذہنی پریشانی کا سامنا کرنا پڑا تھا۔ انہوں نے اس معاملے پر ایف آئی اے سے بھی رجوع کیا تھا۔ متھیرا نے مزید کہا کہ سوشل میڈیا پر جعلی ویڈیوز کے ذریعے ان کے کردار کو بدنام کرنے کی کوشش کی جا رہی ہے۔ انہوں نے کہا کہ کبھی ایسی نازیبا ویڈیوز نہیں بنائیں، اور لوگوں سے درخواست کی کہ وہ ان کی شخصیت کو غلط انداز میں پیش کرنے سے گریز کریں۔",entertainment
13,"کورین ڈرامے اور فلمیں بالی ووڈ کی کاپی لگتی ہیں، دیشا پٹانی",https://www.express.pk/story/2733262/korean-content-looks-like-a-copy-of-bollywood-disha-patani,"بھارتی اداکارہ دیشا پٹانی کا کہنا ہے کہ انہیں ایسا محسوس ہوتا ہے کہ کورین کانٹینٹ کو بالی ووڈ سے متاثر ہوکر بنایا جاتا ہے۔ دیشا پٹانی کوریائی کانٹینٹ کی مداح ہیں وہ کورین اینیمیٹڈ فلموں کے ساتھ ساتھ کورین ڈراموں کو بھی بہت پسند کرتی ہیں یہی نہیں بلکہ ان کی پلے لسٹ میں کورین گانے بھی شامل ہیں جو وہ جم سیشن کے دوران سنتی ہیں۔ ایک حالیہ انٹرویو میںدیشا نے جنوبی کوریائی انڈسٹری کے مواد کے بارے میں بات کرتے ہوئے کہا کہ ’میں بچپن سے کورین اینیمیٹڈ سیریز دیکھتی آ رہی ہوں، جیسے کہ ’ڈریگن بال زی‘ وغیرہ۔ ان کی کہانیاں اور جذباتی پہلو بے مثال ہیں، ان میں ہر قسم کے موضوعات پر شاندار کہانیاں ہوتی ہیں اور ان کے جذباتی پہلوؤں کا کوئی جواب نہیں‘۔ A post shared by disha patani (paatni) 🦋 (@dishapatani) کورین پروجیکٹس پر اپنی رائے کا اظہار کرتے ہوئے دیشا نے کہا کہ ’کوریا فلمسازی، سیریز اور رومانوی کہانیوں میں بہترین ہے، میں محسوس کرتی ہوں کہ ان کے کئی پہلو بولی ووڈ سے متاثر ہیں۔ ان کا میوزک، فیشن اور ثقافت مجھے بہت پسند ہیں‘۔ اپنے کام کے حوالے سے دیشا نے اعتراف کیا کہ وہ سوچتی ہیں کہ جتنا کام انہیں کرنا چاہیے، وہ اتنا نہیں کرتیں۔ انہوں نے کہا، ’میں تبھی کوئی پروجیکٹ کرتی ہوں جب مجھے واقعی پسند آتا ہے یا میں اس سے متاثر ہوتی ہوں۔ یہ ایک اندرونی احساس ہے، اور اگر مجھے وہ احساس نہ ملے تو میں کچھ نہیں کر سکتی‘۔ A post shared by disha patani (paatni) 🦋 (@dishapatani) یاد رہے کہ دیشا پٹانی نے تامل فلم انڈسٹری میں اپنی نئی فلم کانگوا کے زریعے ڈیبیو کیا ہے جو 14 نومبر کو ریلیز ہوئی ہے اس فلم میں تامل ہیرو سوریا اور بوبی دیول بھی مرکزی کردار ادا کر رہے ہیں۔ دیشا کی تازہ ترین فلم *کانگوا* 14 نومبر کو ریلیز ہوئی۔ سوا میں سوریا اور بوبی دیول مرکزی کرداروں میں ہیں، جبکہ فلم کی ہدایتکاری شیوا نے کی ہے۔",entertainment
14,نوجوت سنگھ سدھو نے 5 برس بعد ’کپل شرما شو‘ چھوڑنے کی اصل وجہ بتا دی,https://www.express.pk/story/2733251/navjotsingh-sidhu-revealed-the-real-reason-behind-leaving-thekapilsharmashow-after-5-years,"نوجوت سنگھ سدھو کی مشہور بھارتی کامیڈی شو ’دی گریٹ انڈین کپل شو‘ چھوڑنے کی وجہ سامنے آگئی۔ بھارتی میڈیا کے مطابق سدھو جو پہلے کپل شرما کے مشہور کامیڈی شو کا حصہ تھے، پانچ سال کے وقفے کے بعد نیٹ فلکس کے اس شو میں پھر سے نظر آئیں گے۔ ان کے خصوصی ایپی سوڈ کی جھلکیاں سامنے آچکی ہیں، جس پر مداح پروگرام میں انکی واپسی پر خوش دکھائی دیئے، حال ہی میں ایک انٹرویو میں سدھو سے ان کے شو چھوڑنے کی وجہ پوچھی گئی۔ اس سوال پر سدھو نے سفارتی انداز میں جواب دیا، ان کا کہنا تھا کہ ’سیاسی وجوہات تھیں جن پر میں بات نہیں کرنا چاہتا۔ کچھ دیگر وجوہات بھی تھیں۔‘ یاد رہے کہ ان کے شو چھوڑنے کے وقت قیاس آرائیاں تھیں کہ پلوامہ حملے پر ان کے بیانات کے بعد چینل نے انہیں شو سے باہر کر دیا تھا۔ کپل شرما کی تعریف کرتے ہوئے سدھو نے کہا کہ ’دی کپل شرما شو ایک ایسا گلدستہ تھا جو خدا نے بنایا تھا۔ اس کی خوشبو مختلف تھی اور اسے کوئی بدل نہیں سکتا۔ کپل ایک نابغہ ہیں، جنہیں مشکل وقت میں بھی میں نے ہمیشہ سپورٹ کیا‘۔ سدھو نے اپنی خواہش کا اظہار کیا کہ وہ شو کے تمام کرداروں کو ایک مرتبہ پھر ساتھ دیکھنا چاہتے ہیں، انہوں نے کہا ’میری خواہش ہے کہ وہ گلدستہ دوبارہ جُڑ جائے، دادی (علی اصغر) اور گتھی (سنیل گروور) سمیت سبھی واپس آئیں‘۔ واضح رہے کہ کپل شرما شو کا یہ خصوصی ایپی سوڈ جس میں سدھو کی اہلیہ نوجوت کور، سابق کرکٹر ہربھجن سنگھ اور ان کی اہلیہ گیتا بصرہ بھی شامل ہوں گی 16 نومبر کو اسٹریمنگ پلیٹ فارم نیٹ فلکس پر نشر ہوگا جس کی جھلکیاں وائرل ہورہی ہیں۔",entertainment
15,عدنان صدیقی کی شاہ چارلس سے ملاقات کی تصاویر وائرل,https://www.express.pk/story/2733247/photos-of-adnan-siddiquis-meeting-with-king-charles-went-viral,"پاکستان کی شوبز انڈسٹری کے معروف اداکار عدنان صدیقی کو برطانوی شاہ چارلس سوم سے ملاقات کا اعزاز حاصل ہوا جس کی تصاویر انہوں نے سوشل میڈیا پر شیئر کی ہیں۔ بکنگھم پیلس میں ہونے والی اس مختصر مگر یادگار ملاقات کا احوال انہوں نے سوشل میڈیا پر اپنے مداحوں کے ساتھ شیئر کیا اور مداحوں کو کنگ چارلس کے بارے میں اپنے خیالات سے آگاہ کیا۔ انسٹاگرام پر شیئر کی گئی تصاویر میں عدنان صدیقی اور شاہ چارلس سوم کو خوشگوار موڈ میں گفتگو کرتے ہوئے دیکھا جا سکتا ہے۔ عدنان نے کیپشن میں لکھا کہ یہ گفتگو مختصر مگر پرجوش تھی، جیسے پلک جھپکتے ہی دو مختلف دنیا ایک دوسرے سے مل رہی ہوں۔ A post shared by Adnan Siddiqui (@adnansid1) عدنان کا کہنا تھا کہ شاہ چارلس سوم میں لوگوں کو پُرسکون کرنے کی خاص صلاحیت تھی، جو ان کے ذہن پر دیرپا اثر چھوڑ گئی۔ انہوں نے انسٹا اسٹوری میں بکنگھم پیلس کی تقریب کا دعوت نامہ بھی شیئر کیا۔ یہ تقریب 13 نومبر 2024ء کو شاہ اور ملکہ کی جانب سے فلم اور ٹیلی ویژن انڈسٹری میں نمایاں خدمات انجام دینے والی شخصیات کے اعزاز میں منعقد کی گئی تھی، جس میں عدنان صدیقی کو بھی مدعو کیا گیا تھا۔ واضح رہے کہ 55 سالہ عدنان صدیقی پاکستان کے مایہ ناز فنکاروں میں سے ہیں۔ 1994ء میں پی ٹی وی کے ڈرامہ ’عروسہ‘ سے اداکاری کا آغاز کرنے والے عدنان نے لالی ووڈ، بالی ووڈ، اور ہالی ووڈ میں بھی اپنی صلاحیتوں کا لوہا منوایا ہے۔",entertainment
16,"عرفی جاوید کے نئے لباس پر مداح حیران، ویڈیو انٹرنیٹ پر وائرل",https://www.express.pk/story/2733236/fans-are-surprised-by-arfi-javeds-new-outfit-the-video-has-gone-viral-on-the-internet,"بھارتی ماڈل و اداکار عرفی جاوید کے نئے انداز نے مداحوں کے دل جیت لیے ہیں اور انکی ویڈیو سوشل میڈیا کی زینت بنی ہوئی ہے۔ بھارتی ماڈل و اداکارہ عرفی جاوید اپنے انوکھے فیشن سینس کی وجہ سے بھارت سمیت پڑوسی ممالک میں بھی مشہور ہیں، انہوں نے روز مرہ استعمال کی چیزوں سے مختلف اور انوکھے لباس تیار کروا کر پہنے جو خوب وائرل ہوئے۔ تاہم اس مرتبہ عرفی نے باربی کا روپ دھار لیا ہے جو مداحوں کی جانب سے بےحد پسند کیا جارہا ہے۔ A post shared by Viral Bhayani (@viralbhayani) وائرل ہونے والی نئی ویڈیو میں دیکھا جا سکتا ہے کہ عرفی نے سنڈریلا کے جیسا گھریلو لباس پہنا ہے جوکہ پہلے ایک غریب لڑکی کے کپڑوں میں تھی اور جیسے ہی عرفی گھومتی ہیں ان کا ڈریس سنڈریلا کے خوبصورت ڈریس میں تبدیل ہوجاتا ہے اور وہ شہزادی سنڈریلا ’باربی‘ بن جاتی ہیں۔ مداحوں کی جانب سے بھارتی ماڈل کے اس ٹرانسفارمیشن کو بےحد پسند کیا جارہا ہے اور سوشل میڈیا پر عرفی کے ناقدین بھی ان کی تعریف کرنے پر مجبور ہوگئے ہیں۔ صارفین کا کہنا ہے کہ آج عرفی نے واقعی حیران کردیا کیونکہ انہیں لگا تھا عرفی ہمیشہ کی طرح کسی انوکھے لباس میں نظر آئیں گی مگر اس مرتبہ انہوں نے سب کے دل جیت لیے۔ عرفی جاوید کے مداحوں کا کہنا ہے کہ وہ اس خوبصورت لباس میں حقیقیت کی باربی لگ رہی ہیں اور انکا فیشن سینس کمال ہے۔",entertainment
17,مہوش حیات کو شادی کیلئے کیسا لڑکا چاہیے؟ انٹرویو وائرل,https://www.express.pk/story/2733232/what-kind-of-boy-does-mehwish-hayat-want-for-marriage-the-interview-went-viral,پاکستان شوبز کی اداکارہ مہوش حیات کا کہنا ہے کہ وہ اب شادی کے بارے میں سنجیدہ ہوچکی ہیں اور جلد ہی شادی کریں گی۔ حال ہی میں اداکارہ مہوش حیات نے ایک انٹرویو میں ایک مرتبہ پھر شادی اور شوہر سے متعلق گفتگو کی ہے جو سوشل میڈیا پر وائرل ہو رہی ہے۔ اداکارہ مہوش حیات سے سوال پوچھا گیا کہ 6 ماہ پہلے جب آپ سے سوال کیا تو آپ نے شادی کیلئے منع کیا تاہم اب آپ شادی کیلئے کیسے راضی ہوگئیں۔ A post shared by DIVA Magazine Pakistan (@divamagazinepakistan) جس پر اداکارہ نے جواب دیا کہ اب وہ شادی کے بارے میں سوچ رہی ہیں کیونکہ انکی والدہ بھی کہتی ہیں کہ شادی کرنی تو ہے اس لئے اب سوچ رہی ہوں کہ کرلوں۔ رپورٹر نے سوال کیا کہ آپ کا شوہر کیسا ہوگا؟ جس پر مہوش حیات کا کہنا تھا کہ وہ سب سے الگ ہوگا سب سے جدا ہوگا۔ مہوش نے مزید وضاحت دیتے ہوئے کہا کہ شوہر میں بہت سی باتیں دیکھوں گی وہ خود مختار ہے یا نہیں اس کا وریہ کیسا ہے گھر والوں کے ساتھ رویہ کیسا ہے اور وہ غصے میں کیسا ہے۔ یاد رہے کہ اس سے قبل بھی مہوش حیات نے دو مختلف انٹرویوز میں شادی کے حوالے سے گفتگو کرتے ہوئے مداحوں کو بتایا تھا کہ وہ جلد شادی کرلیں گی تاہم اب تک انہیں کوئی ایسا ملا نہیں جیسا وہ چاہتی ہیں۔,entertainment
18,فیصل قریشی سوشل میڈیا پر تنقید کی زد میں,https://www.express.pk/story/2733220/faisal-qureshi-under-criticism-on-social-media,"مشہور پاکستانی اداکار فیصل قریشی اور ان کی اہلیہ ثناء فیصل کو شوبز انڈسٹری میں ایک پسندیدہ جوڑے کے طور پر جانا جاتا ہے۔ دونوں کو ایک دہائی سے زیادہ عرصے سے ایک ساتھ دیکھا جا رہا ہے اور ان کے دو بچے بھی ہیں۔ یہ دونوں اکثر ایک دوسرے کے لیے اپنی محبت کا اظہار کرتے دکھائی دیتے ہیں اور مداحوں کے سامنے اپنی محبت کے رشتے کو خوبصورت انداز میں پیش کرتے ہیں تاہم اس مرتبہ انہیں ایک ویڈیو پر تنقید کا سامنا کرنا پڑ رہا ہے۔ ثناء فیصل نے گزشتہ ماہ اپنی سالگرہ منائی تھی، تاہم ان کے شناختی کارڈ کے مطابق ان کی اصل سالگرہ ایک ماہ بعد ہے۔ ثناء فیصل نے اپنی انسٹاگرام پر ایک ویڈیو پوسٹ کی ہے جس میں وہ اپنی شاختی کارڈ والی سالگرہ کا بتا رہی ہیں اس موقع پر فیصل قریشی نے اپنی اہلیہ کو ان کی شناختی کارڈ والی سالگرہ پر مبارکباد دی اور ان کے گال کا بوسہ لیتے ہوئے انہیں پیار بھرے انداز میں وش کیا۔ A post shared by Sana Faysal (@sanafaysal) تاہم، اس ویڈیو پر سوشل میڈیا صارفین کی جانب سے فیصل کے اس عمل پر مختلف ردعمل دیکھنے کو مل رہا ہے۔ کچھ لوگوں نے اس جوڑے کے محبت بھرے لمحے کو سراہا اور اسے ایک مضبوط ازدواجی رشتے کی مثال قرار دیا، جبکہ دیگر افراد نے پبلک میں پیار کے کا اظہار کرنے پر ناپسندیدگی کا اظہار کیا اور جوڑے پر سخت تنقید کی ہے۔",entertainment
19,عوامی تھیٹر فیسٹیول: مزاحیہ و اصلاحی ڈرامہ ’گڈی ہٹیلی‘ پیش,https://www.express.pk/story/2733187/arts-council-pakistan-theater,"آرٹس کونسل آف پاکستان کراچی کے زیر اہتمام 21روزہ’عوامی تھیٹر فیسٹیول‘ کے چھٹے روز اردو مزاحیہ و اصلاحی ڈرامہ ’گڈی ہٹیلی‘ پیش کیا گیا۔ ڈرامے کے رائٹر و ڈائریکٹر محمد تسنیم رعنا تھے جبکہ عمر دانش، شعیب ہوکلا اور صادق پٹیل نے بھی ڈرامہ کی تشکیل میں اہم کردار ادا کیا۔ کاسٹ میں شانزے، ادریس کمال، سپنا غزل، عامر ریمبو، زینب، فائزہ ملک، انیقہ، شان مہدی، پیارے منصور، طلحہ بجھانی، شمیر راہی، زوہیب (چنٹو) و دیگر شامل تھے۔ ڈرامہ دیکھنے کے لیے عوام کی بڑی تعداد ہال میں موجود تھی۔ ڈرامہ میں دکھایاگیا ہے کہ ایک غریبوں کی بستی ہے جس میں رہنے والے لوگ آپس میں لڑتے رہتے ہیں، بستی میں ایک لڑکی ’گڈی‘ رہتی ہے جس کو لوگ ’گڈی ہٹیلی‘ کہتے ہیں۔ ڈرامے کی کہانی ان والدین کے گرد گھومتی ہے جن کی عدم توجہ کی وجہ سے بچے بے راہ روی کا شکار ہوجاتے ہیں یا نشہ کرنے لگتے ہیں۔ ایسے میں گڈی ہٹیلی جو دوسروں کی پاکٹ مار کر ان بچوں کی پرورش کرنے کا سوچتی ہے۔ ڈرامہ کی کہانی بنیادی طور پر ان والدین کے لیے ایک سبق ہے جو اپنے بچوں کو لاوارث چھوڑ دیتے ہیں جس کی بناءپر بچے بے راہ روی کا شکار ہوکر غلط راستہ اختیار کرلیتے ہیں۔ شائقین نے ڈرامہ کی کہانی کو پسند کرتے ہوئے تالیاں بجاکر فنکاروں کو خوب داد دی۔",entertainment
20,"شاہ رخ خان کی ’محبتیں‘ دیکھنے کے لیے بلیک میں ٹکٹ خریدا، ارجن کپور کا انکشاف",https://www.express.pk/story/2733176/shahrukhkhan-ki-mohabbatain-dekhne-kelye-black-me-ticket-kharida-arjunkapoor,"انہوں نے بتایا کہ کس طرح انہوں نے شاہ رخ خان کی فلم ""محبتیں"" دیکھنے کے لیے بلیک میں ٹکٹ خریدی۔ یہ واقعہ اُس وقت کا ہے جب وہ کلاس آٹھ یا نو میں تھے اور دیوالی کی چھٹیوں کے دوران اپنے دوستوں کے ساتھ فلم دیکھنے گئے۔ ارجن کپور نے کہا، ""مجھے یاد ہے جب محبتیں ریلیز ہوئی تو ہم کو چاندن سینما کے باہر ٹکٹ نہیں مل رہی تھی، تو ہم نے بلیک میں ٹکٹ خرید لی۔ ہم دس لوگ تھے اور یہ بھی دیوالی کی چھٹیوں میں ہوا۔"" انہوں نے بتایا کہ اُن دنوں امتحانات ختم ہونے کے بعد دوستوں کے ساتھ فلم دیکھنے جانا ایک بڑا موقع ہوتا تھا۔ ارجن کا کہنا تھا، ""محبتیں میرے لیے جذباتی اہمیت رکھتی ہے۔ اُس کا میوزک، انٹروڈکشن، سب کچھ مجھے آج بھی یاد ہے۔""",entertainment
21,ٹام کروز کی فلم ’’مشن: امپاسیبل - دی فائنل ریکننگ‘‘ کا ایکشن سے بھرپور ٹریلر جاری,https://www.express.pk/story/2733171/tomcruise-ki-film-missionimpossilbe-ka-action-se-bharpoor-trailer-jari,"ٹام کروز کی مشہور زمانہ جاسوسی فلم سیریز ’’مشن: امپاسیبل‘‘ اپنے اختتام کو پہنچنے جا رہی ہے اور اس کا آخری حصہ ’’مشن: امپاسیبل - دی فائنل ریکننگ‘‘ کا پہلا ٹریلر ریلیز کر دیا گیا ہے۔ فلم، جو پہلے 2022 میں ریلیز ہونی تھی لیکن وبا اور ہالی وڈ اسٹرائیک کی وجہ سے تاخیر کا شکار ہوئی، اب 23 مئی 2025 کو سینما گھروں میں پیش کی جائے گی۔ اس نئے ٹریلر میں ٹام کروز کے مشہور اسٹنٹس دکھائے گئے ہیں، جن میں ایک زیر آب آبدوز میں ڈائیو اور بائی پلین سے خطرناک چھلانگ بھی شامل ہے۔ فلم میں اینجیلا بیسیٹ دوبارہ سی آئی اے ڈائریکٹر ایریکا سلوئن کے کردار میں نظر آئیں گی، جو فلم کے پیچیدہ پلاٹ میں مزید تجسس بھر دیتی ہے۔ پچھلی فلم ’’مشن: امپاسیبل - ڈیڈ ریکننگ‘‘ میں ایک خطرناک مخالف ""دی اینٹٹی"" کے خلاف ایثن ہنٹ اور ان کی ٹیم کی جنگ کو دکھایا گیا تھا، اور اس کی کہانی کا اختتام ایک زبردست ٹرین حادثے پر ہوا تھا جو اس نئے سیکوئل کے لئے راستہ ہموار کرتا ہے۔",entertainment
22,سدھانت چترویدی اور ترپتی ڈمری کی نئی فلم ’دھڑک 2‘ کی شوٹنگ شروع,https://www.express.pk/story/2733170/sidhantchutarvedi-or-triptidimri-ki-newfilm-dhadak2-ki-shooting-start,"بالی وڈ کے نامور اداکار سدھانت چترویدی اور ترپتی ڈمری نے اپنی نئی فلم دھڑک 2 کی شوٹنگ کا آغاز کردیا ہے۔ حال ہی میں سیٹ سے لی گئی ان دونوں کی ایک تصویر سوشل میڈیا پر وائرل ہو رہی ہے۔ اس فلم کو شازیہ اقبال ڈائریکٹ کر رہی ہیں اور کرن جوہر کی پروڈکشن کمپنی دھرم پروڈکشنز اسے پروڈیوس کر رہی ہے۔ دھڑک 2 دراصل 2018 کی تمل فلم پری یرم پرومل سے ماخوذ ہے، جس میں ذات اور طبقے کی پیچیدگیوں کو اجاگر کیا گیا ہے۔ کرن جوہر نے مئی 2024 میں اس پراجیکٹ کا اعلان کیا اور ایک پاورفل موشن پوسٹر شیئر کیا، جس میں تعلیم، تحریک، تنظیم جیسے نعرے شامل ہیں، جو فلم کے سماجی پیغام کو نمایاں کرتے ہیں۔ یہ فلم پہلے 22 نومبر 2024 کو ریلیز ہونے والی تھی لیکن اب اس کی نئی تاریخ 11 فروری 2025 مقرر کی گئی ہے۔",entertainment
23,کارتک آریان ’بھول بھلیاں 3‘ کی کامیابی کے بعد ’عاشقی 3‘ کو زندہ کرنے کے خواہشمند,https://www.express.pk/story/2733166/kartikaryan-bb3-ki-success-ke-bad-aashqui3-banane-ke-khawishmand,"ہارر کامیڈی فلم ’بھول بھلیاں 3‘ کی شاندار کامیابی کے بعد کارتک آریان نے عاشقی فرنچائز کو دوبارہ زندہ کرنے کی خواہش ظاہر کی ہے۔ اداکار، جو ابتدائی طور پر انوراگ باسو کی ہدایت کاری میں ’عاشقی 3‘ میں کام کرنے والے تھے، اب اس پروجیکٹ کو اصل فرنچائز کے بینر تلے واپس لانے کے خواہاں ہیں۔ کچھ عرصہ قبل پروڈیوسرز ٹی سیریز اور وشیش فلمز کے درمیان حقوق کے تنازع کی وجہ سے اس کا نام تبدیل کرکے ""تو عاشقی ہے"" رکھ دیا گیا تھا۔ تاہم، بھول بھلیاں کی مسلسل کامیابی نے کارتک کو اس فرنچائز کی طاقت پر دوبارہ غور کرنے پر مجبور کر دیا ہے۔ ایک قریبی ذرائع کے مطابق، کارتک آریان نے بھوشن کمار کو مشورہ دیا ہے کہ وہ موکش بھٹ سے عنوان کے حقوق حاصل کرنے کے لیے بات چیت شروع کریں۔ کارتک کو یقین ہے کہ عاشقی فرنچائز کے بینر تلے یہ محبت کی کہانی مزید مقبولیت حاصل کرے گی۔ عاشقی فرنچائز کا پہلا حصہ 1990 میں ریلیز ہوا تھا جس نے راہل رائے اور انو اگروال کے کیریئر کو شروع کیا۔ 2013 میں عاشقی 2 بھی کامیاب ثابت ہوئی جس میں آدتیہ رائے کپور اور شردھا کپور نے مرکزی کردار ادا کیے۔ تاہم، عاشقی 3 کو عملی شکل دینے میں کچھ چیلنجز کا سامنا ہے، جیسے کہ ٹی سیریز اور وشیش فلمز کے درمیان جاری حقوق کا تنازع ہے۔",entertainment
24,"وکی کوشل بڑے پروجیکٹ میں شامل، لارڈ پرشورام کے روپ میں نظر آئیں گے",https://www.express.pk/story/2733160/vickykaushal-bigproject-me-shamil-lordparashuraam-ke-roop-me-nazar-aayeingay,"بالی ووڈ کے معروف اداکار وکی کوشل اپنے نئے پروجیکٹ ""لو اینڈ وار"" کے بعد پروڈیوسر دنیش وجن کے ساتھ ایک اور بڑی فلم میں کام کرنے جا رہے ہیں۔ ذرائع کے مطابق، یہ فلم مادھوک فلمز کی سب سے بڑی پروڈکشنز میں سے ایک ہوگی اور اس کی کہانی ہندوستانی اساطیر پر مبنی ہوگی۔ رپورٹس کے مطابق، وکی کوشل اس نئی فلم میں ہندوستانی اساطیری کہانیوں کے اہم کردار کو پیش کریں گے۔ اس فلم کی پیش بندی 2025 کے اوائل میں شروع ہو گی اور اس پروجیکٹ کی بڑے پیمانے پر تیاری کے لئے چھ سے آٹھ ماہ درکار ہوں گے۔ ""چھاوا"" میں چھترپتی سنبھاجی مہاراج کی زندگی کو پیش کرنے کے بعد، وکی کے مداحوں کو ان کی اس فلم کا شدت سے انتظار ہے۔ وکی کی اگلی فلم ""لو اینڈ وار"" ہے جس میں وہ رنبیر کپور اور عالیہ بھٹ کے ساتھ نظر آئیں گے۔ یہ پروجیکٹ ان کے لئے ایک طویل مدتی منصوبہ ہوگا اور ان کے کیریئر میں نئی بلندیوں کا باعث بن سکتا ہے۔",entertainment
25,شاہ رخ خان کے مداحوں کیلئے بڑی خبر سامنے آگئی,https://www.express.pk/story/2733152/sha-rkh-khan-k-mdaho-kile-bi-khbr-samn-agei,"بالی وڈ کی 1993 کی ہٹ تھرلر فلم بازیگر، جس میں شاہ رخ خان نے اپنی ایک نرالی اینٹی ہیرو کردار کی شکل میں نئی شناخت بنائی تھی، آج بھی فلم بینوں کے دلوں پر راج کر رہی ہے۔ حال ہی میں خبر سامنے آئی ہے کہ اس کلٹ کلاسک کا سیکوئل بنانے کی منصوبہ بندی ہو رہی ہے، اور پروڈیوسر رتھن جین نے تصدیق کی کہ وہ بازیگر 2 بنانے کا ارادہ رکھتے ہیں۔ رتھن جین نے بتایا کہ بازیگر 2 کی تیاریوں پر بات چیت جاری ہے اور یہ کہ شاہ رخ خان اس منصوبے کا اہم حصہ ہیں۔ انہوں نے کہا، ""ہم شاہ رخ سے بازیگر 2 کے بارے میں بات کرتے رہتے ہیں۔ ابھی تک زیادہ پیش رفت نہیں ہوئی ہے، لیکن یہ فلم ضرور بنے گی۔"" منفرد کہانی اور نیا انداز ضروری رتھن جین نے بتایا کہ وہ تبھی بازیگر 2 بنانا چاہتے ہیں جب اس کے پاس ایک مضبوط کہانی اور نیا انداز ہو۔ انہوں نے کہا کہ ایک دلچسپ خیال موجود ہے، لیکن ایک مضبوط اسکرپٹ اور تازہ ہدایتکاری ضروری ہے تاکہ سیکوئل اصلی فلم کی کامیابی کی بلند توقعات پر پورا اتر سکے۔ فلم بازیگر کی ریلیز کو 31 سال مکمل ہوچکے ہیں، اور شاہ رخ خان کا اینٹی ہیرو کردار آج بھی لوگوں کے دلوں میں تازہ ہے۔ اس فلم میں شاہ رخ کے ساتھ کاجول، شلپا شیٹی، سددھارتھ رائے، راکھی، دلیپ طاہل اور جانی لیور جیسے معروف فنکار شامل تھے۔",entertainment
26,جنید خان کے دو بڑی فلمیں ویلنٹائن ڈے پر سینما گھروں میں دھوم مچانے کو تیار,https://www.express.pk/story/2733150/junaidkhan-ki-2films-valentinesday-par-dhoom-machane-ko-tayyar,"بالی ووڈ میں رواں سال فلم ’مہاراج‘ سے اپنا ڈیبیو کرنے کے بعد، جنید خان ویلنٹائن ڈے 2025 کے قریب دو بڑی فلمیں ریلیز کرنے کی تیاریوں میں ہیں۔ اطلاعات کے مطابق، ان کی ایک فلم جس میں وہ سائی پلوی کے ساتھ نظر آئیں گے اور جسے ان کے والد عامر خان نے پروڈیوس کیا ہے، 14 فروری کو ریلیز ہونے جا رہی ہے۔ دوسری جانب، خوشی کپور کے ساتھ ان کی رومانوی فلم لو ٹوڈے کی ہندی ری میک بھی 7 فروری کو سینما گھروں میں پیش کی جائے گی، جسے بونی کپور اور فینٹم اسٹوڈیوز نے پروڈیوس کیا ہے۔ ذرائع کے مطابق، دونوں فلموں کا نوجوان ناظرین کے لئے ویلنٹائن ڈے پر ریلیز ہونا باکس آفس پر مقابلے کی صورتحال پیدا کر سکتا ہے، جس کے باعث دونوں پروڈکشن ٹیمیں ریلیز کی تاریخیں تبدیل کرنے پر غور کر رہی ہیں۔ توقع ہے کہ دسمبر میں نئے شیڈول کا اعلان کیا جائے گا۔ عامر خان ان دنوں امریکہ میں اپنی فلم لاپتہ لیڈیز کے فروغ میں مصروف ہیں، مگر جلد ہی وہ لو ٹوڈے کی پروڈکشن ٹیم کے ساتھ ملاقات کر سکتے ہیں تاکہ ریلیز شیڈول پر کوئی حتمی فیصلہ ہو سکے۔",entertainment
27,"کیا سلمان خان سنگھم سیریز کا حصہ بن گئے ہیں، روہت شیٹی نے خاموش توڑ دی",https://www.express.pk/story/2733147/kia-salmankhan-singhamseries-ka-hissa-ban-gaye-hain-rohitshetty-ne-khamoshi-tordi,"بالی ووڈ کے مشہور ڈائریکٹر روہت شیٹی نے انکشاف کیا ہے کہ سلمان خان کا کردار چلبول پانڈے، اجے دیوگن کے کردار باجیراؤ سنگھم کے ساتھ ایک ہی فلم میں نظر آئیں گے، مگر یہ دونوں کردار ان کے ""کاپ یونیورس"" کا حصہ نہیں بنیں گے۔ ان کا کہنا ہے کہ یہ فلم ایک ""اسٹینڈالون"" پروجیکٹ ہوگی، جس میں دو الگ ""آئی پی"" (intellectual properties) یا کائناتیں ملیں گی، مگر اس کا موجودہ پولیس یونیورس سے تعلق نہیں ہوگا۔ روہت شیٹی نے ایک انٹرویو میں بتایا، ""ہم اپنے کردار بنا رہے تھے اور یہ کردار ایک دوسرے کی کہانیوں میں شامل ہو رہے تھے۔ مگر چلبل اور سنگھم ایک دوسرے کے کائناتوں میں شامل نہیں ہوں گے بلکہ ایک الگ فلم میں ہوں گے۔"" فلم ""سنگھم اگین"" کے اختتام پر سلمان خان کی مختصر انٹری نے شائقین کو حیران کر دیا تھا، جس میں انہوں نے اپنا مشہور جملہ ""سواگت نہیں کروگے ہمارا؟"" بولا۔ اس پر بات کرتے ہوئے شیٹی نے کہا کہ اس مختصر انٹری کا مقصد محض اگلی فلم کا تعارف کرانا تھا نہ کہ سلمان کو مکمل طور پر فلم میں شامل کرنا تھا۔",entertainment
28,"سکیش چندرشیکھر کے تحائف کے غیر قانونی ذرائع سے لاعلم تھی، جیکولین فرنینڈس کا انکشاف",https://www.express.pk/story/2733142/sukeshchandar-ke-gifts-ke-illegalresourses-se-unaware-thi-jequlenefarnandes,"بالی ووڈ اداکارہ جیکولین فرنینڈس نے دہلی ہائی کورٹ میں اپنے وکلاء کے ذریعے مؤقف اپنایا ہے کہ وہ سکیش چندرشیکھر کی جانب سے ملنے والے قیمتی تحائف کے غیر قانونی ذرائع سے بے خبر تھیں۔ جیکولین کے وکلاء نے مؤقف دیا کہ اداکارہ نے سمجھا کہ یہ تحائف ذاتی نوعیت کے ہیں اور انہیں ان کے غیر قانونی ذرائع کا علم نہیں تھا۔ جسٹس انیش دیال نے معاملے پر رائے دی کہ ""کیا بالغ افراد پر یہ ذمہ داری عائد ہوتی ہے کہ وہ تحفے کی اصل جانچ کریں؟"" ای ڈی کا دعویٰ ہے کہ چندرشیکھر نے یہ تحائف کاروباری شخصیت آدتی سنگھ کی اہلیہ سے مبینہ طور پر نکالی گئی رقم سے خریدے تھے، تاہم جیکولین کے وکیل کا کہنا ہے کہ اداکارہ نے جب اس فراڈ کی خبریں پڑھیں تو انہوں نے چندرشیکھر سے ہر قسم کا رابطہ منقطع کر دیا۔ کیس کی آئندہ سماعت 26 نومبر کو مقرر ہے، جہاں عدالت جیکولین کی قانونی ذمہ داریوں اور ان پر عائد الزامات پر مزید بحث کرے گی۔",entertainment
29,"'دی گریٹ انڈین کپل شو' کو قانونی نوٹس جاری، سلمان خان کا اظہار لاتعلقی",https://www.express.pk/story/2733138/thegreatindiankapilshow-ko-legalnotice-jari-salmankhan-ka-izhar-lataluqi,"معروف کامیڈی پروگرام ’دی گریٹ انڈین کپل شو‘ کے ایک حالیہ قسط میں بنگالی شاعر رابندر ناتھ ٹیگور کی نظم ’اکلا چلو‘ پر مذاق کرنے پر بنگالی کمیونٹی کی جانب سے شدید ردعمل سامنے آیا ہے۔ شو میں کپل شرما اور ان کی ٹیم کے مزاحیہ اداکار کرشنا ابھیشیک نے اس نظم کو بدل کر ""پچلا چلو"" بنایا، جس پر بنگالی کمیونٹی کی جانب سے مذمت اور قانونی نوٹس جاری کیا گیا۔ بنگالی شاعری کے ممتاز شاعر سجاتو بندیوپادھیائے اور موسیقار اندرادیپ داس گپتا سمیت متعدد فنکاروں نے اس شو کی مذمت کی اور کہا کہ مذاق اور تمسخر کے درمیان ایک نازک حد ہوتی ہے جسے عبور کرنا خطرناک ہو سکتا ہے۔ بونگو بھاشی مہاسبھا فاؤنڈیشن نے شو کے پروڈیوسرز کو قانونی نوٹس بھیجا ہے، جس میں شو کے کلچر اور مذہبی سرحدوں کو عبور کرنے پر اعتراض اٹھایا گیا ہے۔ سلمان خان، جو کبھی اس شو کے پرانے سیزنز کے شریک پروڈیوسر رہ چکے ہیں، نے اس تنازعہ سے اپنی لاتعلقی کا اعلان کیا۔ ان کے نمائندے کے مطابق سلمان خان یا ان کی کمپنی کا اس وقت نیٹ فلکس پر چلنے والے ’دی گریٹ انڈین کپل شو‘ سے کوئی تعلق نہیں ہے۔",entertainment
30,بالی ووڈ کی امیر ترین اداکارہ کون ہے؟,https://www.express.pk/story/2733127/who-is-the-richest-bollywood-actress,"بھارتی فلم انڈسٹری کی مشہور اداکارہ اور متعدد شعبوں میں خدمات انجام دینے والی جوہی چاؤلہ بالی ووڈ کی ایشوریہ اور دییپیکا سے لے کر مادھوری اور ریکھا تک سب سے زیادہ دولت مند اداکارہ ہیں۔ جوہی چاؤلہ نہ صرف ایک اداکارہ ہیں بلکہ وہ ایک کاروباری شخصیت، سماجی کارکن اور آئی پی ایل کی شریک مالک بھی ہیں یہی وجہ ہے کہ انکی آمدنی صرف اداکاری پر نہیں بلکہ کاروبار سے بھی ہے۔ انہوں نے 1986 میں فلم ’سلطنت‘ سے اپنے فلمی کیریئر کا آغاز کیا، اور اس کے بعد متعدد کامیاب فلموں جیسے ڈر، انداز، ہم ہیں راہی پیار کے، یس باس، ڈپلیکیٹ اور عشق میں مرکزی کردار ادا کیے اور خوب نام کمایا۔ A post shared by Trinbago Knight Riders (@tkriders) حال ہی میں جاری ہونے والی رچ لسٹ 2024 کے مطابق جوہی چاؤلہ بھارت کی امیر ترین اداکارہ بن کر سامنے آئی ہیں اور ان کی مجموعی دولت کا تخمینہ 4600 کروڑ بھارٹی روپے ہے جس سے انہوں نے دیپیکا پڈوکون، عالیہ بھٹ اور ایشوریہ رائے کو بھی پیچھے چھوڑ دیا ہے۔ جوہی چاؤلہ کو حال ہی میں نیٹ فلکس کی فلم ’فرائیڈے نائٹ پلان‘ میں دیکھا گیا، جس میں بابل خان نے بھی اداکاری کی، اس فلم کے زریعے جوہی نے کئی سالوں بعد اسکرین پر واپسی انٹری دی ہے۔ A post shared by Kolkata Knight Riders (@kkriders) ایک حالیہ انٹرویو میں انہوں نے اپنے کیریئر کے آغاز اور شادی سے متعلق مشکلات کا ذکر کیا۔ انہوں نے بتایا کہ وہ اپنے کیریئر کو بچانے کے لیے شادی کو خفیہ رکھنا چاہتی تھیں۔ اس دوران ان کی والدہ کے انتقال نے انہیں شدید غم اور مشکل حالات میں مبتلا کر دیا تھا، اور وہ اپنے کام اور ذاتی زندگی میں سب کچھ کھونے کے خوف کا شکار تھیں تاہم انہوں نے خود کو سنبھالتے ہوئے ہر شعبے میں واپسی کی اور کامیابی حاصل کی۔ یاد رہے کہ جوہی چاؤلہ کی شادی کاروباری شخصیت جے مہتا سے ہوئی جن سے ان کے دو بچے بھی ہیں۔",entertainment
31,ہیرے کی انگوٹھیاں اور رولیکس پاکستانی مداح کے میکا سنگھ کو کروڑوں کے تحائف,https://www.express.pk/story/2733122/diamond-rings-and-rolex-watch-worth-crores-gifts-to-pakistani-fan-mika-singh,"پاکستانی مداح نے پنجابی بھارتی گلوکار میکا سنگھ کو کروڑوں کے تحائف سے نواز دیا جس کی ویڈیو سوشل میڈیا پر وائرل ہو رہی ہے۔ حال ہی میں میکا سنگھ کا امریکی ریاست مسیسیپی کے شہر بیلوکسی میں ایک بڑا کنسرٹ منعقد ہوا جس میں ہزاروں کی تعداد میں مداحوں نے شرکت کر کے اسے کامیاب بنا دیا۔ اس کنسرٹ میں شریک ایک پاکستانی مداح نے میکا سنگھ کو کروڑوں روپے مالیت کے تحائف دیئے جس میں رولیکس، وائٹ گولڈ کی موٹی چین اور ہیرے کی انگوٹھیاں شامل تھیں۔ A post shared by Viral Bhayani (@viralbhayani) سوشل میڈیا پر وائرل ویڈیو میں دیکھا جا سکتا ہے کہ اسٹیج پر گانا گنگنا رہے ہیں جبکہ ان کا دلدادہ مداح  اسٹیج پر آکر انہیں زیورات پہنا رہا ہے اور میگا کے گلے لگ کر ان سے اپنی محبت کا اظہار کر رہا ہے۔ ان تحائف کی مجموعی قیمت 3 کروڑ روپے بتائی جا رہی ہے جبکہ یہ بھی بتایا جارہا ہے کہ گلوکار کے اس دیوانے مداح کا تعلق پاکستان سے ہے۔ سوشل میڈیا پر وائرل ہونے والی اس ویڈیو پر دونوں ممالک کے صافرفین کی جانب سے تبصرے کئے جارہے ہیں کچھ کا کہنا ہے کہ دونوں ممالک کے لوگ ایک دوسرے سے محبت کرتے ہیں، جو سیاست کی نظر ہو جاتی ہے۔",entertainment
32,"دو کمروں کے گھر میں رہتے تھے، سنجے کپور کا ماضی کے مشکل حالات پر تبصرہ",https://www.express.pk/story/2733115/do-kamron-k-ghr-main-rehty-thy-sanjay-kapoor-ka-maaz-k-mushkil-halat-pr-tabsarah,"بھارتی فلم انڈسٹری بالی ووڈ کے اداکار سنجے کپور نے حال ہی میں اپنی زندگی کی شروعات اور مشکلات حالات کے بارے میں کھل کر بات کرتے ہوئے بتایا ہے کہ وہ اہل خانہ کے ساتھ دو بیڈرومز کے گھر میں رہتے تھے۔ یوٹیوب چینل ’ٹائم آؤٹ ود انکت‘ پر گفتگو کرتے ہوئے سنجے نے بتایا کہ وہ اور ان کے بہن بھائی انیل کپور، بونی کپور اور رینا کپور ممبئی کے ایک علاقے میں دو کمروں کے ایک چھوٹے سے فلیٹ میں اپنے والدین کے ساتھ رہتے تھے۔ اداکارہ نے بتایا کہ ان کے دادا کے میرٹھ سے آنے کے بعد گھر کی تنگی اور بڑھ گئی تھی۔ انہوں نے بتایا کہ ان کے دادا کی آمد سے خاندان مزید جڑا اور وہ سب ساتھ مل کر ہال میں ایک ساتھ بستر پر سوتے تھے۔ A post shared by Sanjay Kapoor (@sanjaykapoor2500) سنجے کپور نے ماضی کی یاد تازہ کرتے ہوئے بتایا کہ گھر میں ایک ہی اے سی تھا جو والدین کے کمرے میں لگا ہوا تھا، اور بعض اوقات وہ بھی والدین کے کمرے میں سونے چلے جاتے تھے۔ ماضی کے مقبول اداکار سنجے کپور نے اپنے والدین کی قربانیوں کا ذکر کرتے ہوئے بتایا کہ ان کے والدین پہلے خود ملک سے باہر نہیں گئے بلکہ اپنے بچوں کو باہر بھیجنے کو ترجیح دی۔ ان کے والد، معروف فلم ساز سورندر کپور، نے ہمیشہ بچوں کی ضروریات کو اولین ترجیح دی۔ اس سے قبل ایک انٹرویو میں بونی کپور نے اپنے والد کے مشکل وقت اور اسٹرگل کا ذکر کرتے ہوئے بتایا تھا کہ ان کے والد کو پرتھوی راج کپور نے ممبئی بلایا تھا، شادی کے بعد کچھ عرصہ انہوں نے راج کپور کے آؤٹ ہاؤس میں بھی وقت گزارا۔ A post shared by Sanjay Kapoor (@sanjaykapoor2500) واضح رہے کہ انیل کپور بالی ووڈ میں صف اول کے اداکار کے طور پر شہرت حاصل کی اور 3 دہائی تک بالی ووڈ پر راج کیا جبکہ بونی کپور مشہور فلم پروڈیوسر بنے جن کی سری دیوی سے شادی ہوئی۔ سنجے کپور نے بھی کیریئر کا اچھا آغاز کیا لیکن 2000 کے بعد ان کا کیریئر سست ہو گیا جس کی وجہ انکی عدم دلچسپی بتائی گئی ہے تاہم 2009 میں زویا اختر کی فلم ’لک بائی چانس‘ سے سنجے نے ایک مرتبہ پر اسکرین پر واپسی کی، لیکن انہیں بڑی کامیابی نہ مل سکی۔ یاد رہے کہ حال ہی میں سنجے کپور ’مرڈر مبارک‘ اور ’بلیڈی ڈیڈی‘ جیسے پراجیکٹس سے ایک مرتبہ پھر بڑے پردے پر جلوہ گر ہوئے ہیں۔",entertainment
33,"بالی ووڈ کا امیر ترین خاندان جو ماضی میں پھل فروخت کرتا تھا، آج دولت کتنی ہے؟",https://www.express.pk/story/2733105/phal-farokht-krne-wala-bollywood-ka-ameer-tareen-khandan-aj-dolat-kitni-hy,"بالی ووڈ کا سب سے امیر ترین خاندان کبھی پھل فروخت کیا کرتا تھا مگر یہ خاندان نہ تو کپور خاندان ہے، نہ خان، نہ چوپڑا، نہ بھٹ اور نہ ہی جوہر، بلکہ یہاں بات ہورہی ہے بالی ووڈ کے مشہور بھوشن کمار خاندان کی۔ بھارتی میڈیا رپورٹ کے مطابق یہ وہ خاندان ہے جو ماضی میں پھل فروخت کر کے گزر بسر کرتا تھا تاہم آج اس خاندان کی دولت کا تخمینہ 10 ہزار کروڑ روپے ہے۔ 47 سالہ بھوشن کمار بھارتی فلم اور میوزک پروڈیوسر ہیں اور سپر کیسٹ انڈسٹریز لمیٹڈ کے چیئرمین اور منیجنگ ڈائریکٹر بھی ہیں ان کی کمپنی ٹی سیریز دنیا بھر میں مشہور ہے جس نے لاتعداد گانے پروڈیوس کئے ہیں۔ ایک اندازے کے مطابق بالی ووڈ کے اس امیر ترین خاندان کے پاس 1.2 ارب ڈالر سے زائد کی دولت ہے، حالانکہ ان خاندان میں کوئی بڑا اسٹار یا اداکار موجود نہیں تاہم انہوں نے بطور میوزک اور فلم پروڈیوسر بالی ووڈ میں اپنا مقام بنایا تاہم اب ان کی اہلیہ دویا کھوسلا کمار بطور اداکارہ بالی ووڈ کی فلموں میں دکھائی دے رہی ہیں۔ ہورن انڈیا رچ لسٹ 2024 میں بھارت کے مختلف شعبوں سے تعلق رکھنے والے دولت مند ترین افراد کا ذکر کیا گیا ہے، جس میں مکیش امبانی اور گوتم اڈانی سرفہرست ہیں جبکہ بھارتی فلم انڈسٹری سے بھی کئی نام اس میں شامل ہیں اور بالی ووڈ کے دولت مند ترین خاندانوں میں سب سے اوپر بھوشن کمار کے خاندان کا نام آتا ہے۔ ماضی میں یہ پوزیشن کپور اور چوپڑا خاندان کے پاس ہوا کرتی تھی تاہم اب بھوشن خاندان سرفہرست ہے۔ یاد رہے کہ بھوشن کمار معروف بھارتی فلم اور میوزک پروڈیوسر گلشن کمار کے بیٹے ہیں، جنھیں اگست 1997 میں گولی مار کر قتل کر دیا گیا تھا۔",entertainment
34,امیشا پٹیل نے جیون ساتھی ڈھونڈ لیا؟ نئے تعلق کے چرچے,https://www.express.pk/story/2733100/amisha-patel-ne-jeewan-sathi-dhund-lia-naye-taaluq-k-charchy,"بالی ووڈ کی ’کہو نہ پیار ہے‘ فلم سے مشہور ہونے والی اداکارہ امیشا پٹیل کے نئے تعلق سے متعلق سوشل میڈیا پر قیاس آرائیاں کی جارہی ہیں۔ اداکارہ امیشا پٹیل کی تازہ ترین فوٹو اینڈ ویڈیو شیئرنگ سائٹ انسٹاگرام پر کی کی گئی پوسٹ نے سوشل میڈیا پر ہلچل مچا دی ہے جس کی وجہ سے وہ ایک مرتبہ پھر لائم لائٹ کا حصہ بنی ہوئی ہیں۔ غدر فلم کی اداکارہ نے دبئی سے اپنی اور بھارتی کاروباری شخصیت نیروان برلا کی ایک تصویر شیئر کی ہے۔ تصویر میں امیشا اور نیروان دونوں سیاہ لباس میں نظر آرہے ہیں اور نیروان نے امیشا کو اپنے بازؤں میں لے رکھا ہے جبکہ دونوں کیمرے میں مسکراتے ہوئے دکھائی دے رہے ہیں۔ A post shared by Ameesha Patel (@ameeshapatel9) امیشا نے اس تصویر کے کیپشن میں لکھا ہے کہ ’دبئی میں اپنے ڈارلنگ نیروان کے ساتھ ایک خوبصورت شام’۔ اس کیپشن نے مداحوں کو یہ سوچنے پر مجبور کردیا ہے کہ اداکارہ اس نوجوان کے ساتھ قریبی تعلق میں ہیں اور یہ دونوں ایک دوسرے کو ڈیٹ کر رہے ہیں تاہم اداکارہ نے اس بات کی باضابطہ کوئی تصدیق نہیں کی ہے۔ اس تصویر پر مداحوں نے تبصرے کرتے ہوئے اپنی پسندیدہ اداکارہ کو نئے رشتے میں جڑنے پر مبارکباد دینا شروع کر دی ہے۔ ایک صارف نے لکھا، ’پیارا جوڑا‘، ایک اور تبصرے میں مداح کی جانب سے کہا گیا کہ ’خوش ہوں کہ آپ کو آپ کی زندگی کا ساتھی مل گیا‘۔ A post shared by Ameesha Patel (@ameeshapatel9) یہاں دلچسپ بات یہ ہے کہ انٹرنیٹ صارفین نے امیشا اور نیروان کے درمیان عمر کا فرق بھی نوٹ کیا۔ امیشا کی عمر 49 سال ہے جبکہ نیروان 30 سال کے ہیں۔ امیشا نے نیروان اور ایک دوست کے ساتھ ایک اور تصویر شیئر کی جس کے کیپشن میں لکھا، ’دبئی – گزشتہ رات اپنے دوستوں کے ساتھ ایک شاندار شام‘۔"" A post shared by Ameesha Patel (@ameeshapatel9) واضح رہے کہ نیروان برلا ایک کاروباری شخصیت اور گلوکار ہیں، جو اپنے کاروباری منصوبوں جیسے برلا برینیئکس اور برلا اوپن مائنڈز کے لیے جانے جاتے ہیں۔ وہ یشودھن اور اوانتی برلا کے بیٹے ہیں اور برلا خاندان کی کاروباری ورثے کو آگے بڑھا رہے ہیں۔ دوسری طرف امیشا پٹیل بالی ووڈ کی مشہور اداکارہ ہیں جنہوں نے ہریتھک روشن کے ساتھ فلم ’کہو نہ پیار ہے‘ سے بالی ووڈ میں شاندار ڈیبیو کیا۔ گزشتہ برس انہوں نے ’غدر 2‘ میں اپنے مشہور کردار سکینہ کو دوبارہ شاندار انداز میں نبھایا سنی دیول کے ساتھ ان کی اس فلم نے سب سے زیادہ کمائی کرنے والی فلموں میں سے ایک کے طور پر مقام حاصل کیا۔",entertainment
35,خالد انعم نے مریم نواز کے اسموگ پر دیے بیان کو ’تکبر‘ اور ’بےحسی‘ قرار دے دیا,https://www.express.pk/story/2733089/khalid-anaam-ne-maryam-nawaz-ki-smog-pr-guftugu-ko-takabbur-or-behisi-qarar-de-dia,"پنجاب کی وزیر اعلیٰ مریم نواز کی صوبے کے مسائل خصوصاً اسموگ کے حوالے سے لندن میں بیٹھ کر بیانات دینے پر سینئر اداکار خالد انعم نے ان پر سخت تنقید کی ہے۔ خالد انعم نے انسٹاگرام پر مریم نواز کی پنجاب میں اسموگ کے حوالے سے گفتگو شیئر کرتے ہوئے انہیں آڑے ہاتھوں لیا اور پوسٹ میں لکھا کہ ’لندن کی ایون فیلڈ میں بیٹھی ہوئی مریم نواز کا اپنے مہنگے لباس، مائیکروبلیڈڈ آئی برو، کرسچن ڈیور کے چشمے، بربیری اسکارف اور کینیڈا گوز کے فر کوٹ کے ساتھ پنجاب میں اسموگ کے خاتمے پر گفتگو کرنا حد درجہ تکبر اور بےحسی کا مظاہرہ ہے۔‘ A post shared by Galaxy Lollywood (@galaxylollywood) اداکار اس سے قبل بھی مریم نواز سمیت دیگر ن لیگی رہنماؤں پر تنقید کرتے نظر آئے ہیں تاہم اس مرتبہ سوشل میڈیا صارفین نے بھی خالد انعم کو سپورٹ کیا ہے اور مریم نواز کی آسائشوں پر سوالات اُٹھائے ہیں۔ یاد رہے کہ پنجاب اس وقت ماحولیاتی تباہی کا سامنا کر رہا ہے جبکہ وزیراعلیٰ پنجاب مریم نواز اور ان کے والد مسلم لیگ (ن) کے صدر نواز شریف لندن میں قیام پذیر ہیں۔ دونوں کی واپسی میں مزید تاخیر بتائی گئی تھی تاہم اب ان کی آمد اسی ہفتے متوقع ہے۔ A post shared by Khaled Anam (@khaled_anam) میڈیا سے بات کرتے ہوئے مریم نواز نے بتایا کہ ان کا علاج جاری ہے تاہم ان کی صحت ٹھیک ہے۔ وزیراعلیٰ مریم نواز نے سوئٹزرلینڈ میں ایک ہفتے کا قیام کیا جہاں ان کے ساتھ سابق وزیر اعظم نواز شریف، سینئر وزیر مریم اورنگزیب اور چیف سیکریٹری زاہد اختر بھی موجود تھے۔",entertainment
36,آغا علی سے علیحدگی کے بعد حنا الطاف کی شادی سے متعلق گفتگو وائرل,https://www.express.pk/story/2733078/agha-ali-se-alehdgi-k-baad-hina-altaf-ki-shadi-se-mutaalik-guftugu,"پاکستانی اداکارہ اور سابق وی جے حنا الطاف نے حال ہی میں اپنی ذاتی زندگی اور ازدواجی تجربات پر کھل کر بات کی ہے جو سوشل میڈیا پر وائرل ہو رہی ہے۔ حنا الطاف  کئی مقبول ڈراموں میں اپنی اداکاری سے شائقین کے دل جیت چکی ہیں، انہوں نے اپنے حالیہ یوٹیوب ویڈیو میں ایک سوال و جواب کے سیشن کے دوران نوجوانوں لڑکے اور لڑکیوں کو شادی کے متعلق مشورہ دیا ہے۔ حنا الطاف نے کہا کہ شادی کے لیے کوئی ’صحیح عمر‘ نہیں ہوتی اور ہر شخص کو اپنے وقت کے مطابق فیصلہ لینا چاہیے نہ کہ کسی کہ دباؤ میں آکر۔ A post shared by Galaxy Lollywood (@galaxylollywood) ان کا کہنا تھا کہ رشتہ داروں کے دباؤ میں آکر شادی کا فیصلہ نہیں کرنا چاہیے بلکہ جب آپ کو اپنا ہمسفر مل جائے تب ضرور شادی کرنی چاہیے کیونکہ شادی ایک خوبصورت رشتہ ہے۔ A post shared by Galaxy Lollywood (@galaxylollywood) یاد رہے کہ حنا الطاف نے اداکار آغا علی سے شادی کی تھی، تاہم ان کے درمیان علیحدگی ہوگئی۔ آغا علی نے احمد علی بٹ کے ساتھ ایک پوڈکاسٹ میں اس بات کی تصدیق کی اور بتایا کہ علیحدگی کے باوجود دونوں کے درمیان احترام کا رشتہ قائم ہے۔ علیحدگی کے بعد حنا الطاف نے اپنی پیشہ ورانہ مصروفیات بھی دوبارہ شروع کر دی ہیں اور وہ ایک نئے ڈرامے ’ہجر‘ میں اداکار عمران عباس کے ساتھ نظر آئیں گی۔ اس کے علاوہ حنا نے ایک مرتبہ پھر یوٹیوب پر ولاگنگ دوبارہ شروع کر دی ہے۔",entertainment
37,شازیل شوکت نے عمرے کے ادائیگی کرلی,https://www.express.pk/story/2733068/shazil-skhaukat-ne-umreh-k-adaigi-karli,پاکستان شوبز کی خوبرو اداکارہ اور ماڈل شازیل شوکت نے عمرے کے ادائیگی کرلی۔ شازیل شوکت کے سوشل میڈیا پر اپنے روحانی سفر کی جھلکیاں شیئر کی ہیں اداکارہ نے بتایا ہے کہ وہ وہ اپنے خاندان کے ہمراہ عمرہ ادا کر رہی ہیں۔ شازیل شوکت نے مکہ مکرمہ میں اپنے گزارے ہوئے خوبصورت وقت کی چند تصاویر شیئر کرتے ہوئے عمرے کی ادائیگی پر خدا کا شکر ادا کیا ہے ان تصاویر اور ویڈیوز میں وہ پرسکون اور خوش نظر آرہی ہیں۔ A post shared by Shazealshoukat🤍 (@shazealshoukat_official) اداکارہ کی پوسٹ پر ان کے چاہنے والوں نے انہیں عمرے کی مبارکباد دی اور نیک خواہشات کا اظہار کیا۔ یاد رہے کہ حال ہی میں پاکستان شوبز انڈسٹری میں قدم رکھنے والی شازیل شوکت اپنی زندہ دل شخصیت کے حوالے سے جانی جاتی ہیں۔ وہ متعدد ڈراموں میں اپنی اداکاری کا جوہر دکھا چکی ہیں اور ان دنوں ان کا ڈرامہ ’وہ ضدی سی‘ نجی چینل پر نشر ہو رہا ہے۔ اداکارہ شازیل شوکت نے حال ہی میں ایک پروگرام میں اپنی منگنی کا اعلان بھی کیا۔,entertainment
38,وینا ملک نے دوسری شادی کرلی؟ تصویر وائرل,https://www.express.pk/story/2733030/veena-malik-ties-knot,"پاکستانی اداکارہ وینا ملک ایک بار پھر ازدواجی بندھن میں بندھ گئی ہیں۔ تفصیلات کے مطابق اداکارہ نے اسلام آباد سے تعلق رکھنے والی کاروباری شخصیت شہریار چوہدری سے شادی کی۔ جس کی تصدیق انہوں نے خود انسٹاگرام پر کی ہے۔ وینا ملک نے انسٹاگرام پر اسٹوری میں دلہن کے کپڑوں میں ملبوس اپنی چہرہ چھپی تصویر شیئر کی جس کے ساتھ انہوں نے ’ہاں، آخرکار‘ لکھا۔ اداکارہ نے اس کے ساتھ اسٹوری میں شہریار نامی آئی ڈی کو ٹیگ بھی کیا۔ اُدھر شہریار نے بھی انسٹاگرام پر سفید شرٹ اور سیاہ پینٹ میں چہرہ چھپا کر بنائی گئی اپنی تصویر شیئر کرتے ہوئے وینا ملک کو ٹیگ کیا ہے۔",entertainment
39,صبا قمر اور نعمان اعجاز کی نئی ویڈیو پر بھی تنازع کھڑا ہوگیا,https://www.express.pk/story/2733012/saba-qamar-calling-nauman-ijaz-another-video-viral,"لاہور: اداکارہ صبا قمر اور نعمان اعجاز ایک اور نئی مصیبت میں پھنس گئے ہیں۔ سوشل میڈیا پر دونوں اداکاروں کی نئی آنے والی او ٹی ٹی (ویب) سیریز ’مسٹر اینڈ مسز‘ شمیم کی ایک اور ویڈیو سامنے آئی۔ یہ ویڈیو شوٹنگ کی نہیں بلکہ سیٹ کے دوران ممکنہ طور پر اداکارہ صبا قمر نے بنائی ہے جس میں انہوں نے ایک موقع پر نعمان اعجاز کو ’بھگوان‘ لفظ سے مخاطب کیا۔ @m_noumanijazSubscribe my YouTube channel link in bio..#naumaanijaz#sabaqamar♬ original sound - Nouman Ijaz اس ویڈیو کے سامنے آنے کے بعد سوشل میڈیا صارفین نے تنقید کے نشتر برسانے شروع کردیے جبکہ ایک طبقہ اداکارہ صبا قمر کی حمایت میں بھی سامنے آیا۔ حمایت کرنے والے صارفین نے کہا کہ اداکارہ نے نعمان اعجاز کو ’بھگوان‘ نہیں ’بھاگوان‘ کہا ہے جس کا مطلب حضور، عالی وقار وغیرہ کے ہیں۔ دوسری طرف بیشتر صارفین اسے ہندو مذہب کے بھگوان سے منسوب کر کے صبا قمر پر تنقید کررہے ہیں۔ مزید پڑھیں:نعمان اعجاز اور صبا قمر بولڈ مناظر فلمانے پر تنقید کی زد میں واضح رہے کہ اس سے قبل بھی مسٹر اینڈ مسز شمیم سیریز کی ایک ویڈیو سامنے آئی تھی جس میں دونوں اداکاروں کی بے تکلفی کو مداحوں نے غیر اخلاقی اور نازیبا قرار دیتے ہوئے شدید تنقید کا نشانہ بنایا تھا۔",entertainment
40,عامر خان اپنی سابق اہلیہ کو عالمی کامیابی دلوانے کیلیے سرگرم ہوگئے,https://www.express.pk/story/2733007/aamir-khan-kiran-rao-begin-oscar-campaign-for-laapataa-ladies,بالی ووڈ فلم لاپتہ لیڈیز کو عالمی سطح پر کامیابی دلوانے کیلیے مسڑ پرفیکٹ اور اُن کی سابق اہلیہ کرن راؤ ایک بار پھر سے ایک ہوگئے ہیں۔ بھارتی میڈیا رپورٹ کے مطابق کرن راؤ کی ہدایت کاری اور عامر خان پروڈکشن کی جانب سے یکم مارچ 2024 کو ریلیز ہونے والی فلم لاپتہ لیڈیز کی آسکر ایوارڈ 2025 کیلیے نامزد کرلیا گیا ہے۔ فلموں کی نامزدگیاں بھارت کی جانب سے بھیجی گئیں تھیں جن میں سے کرن راؤ کی فلم کو منتخب کیا گیا ہے۔ اس کامیابی پر ہدایت کارہ تو خوش ہیں ہی مگر کاسٹ اور کریئر ممبر بھی بہت زیادہ خوش اور پرجوش ہیں۔ اس حوالے سے عامر خان اور کرن راؤن نے اپنی فلم کی کامیابی کیلیے امریکا میں ایک خصوصی مہم بھی شروع کی ہے۔ رپورٹ کے مطابق فلم کی مکمل کاسٹ نے آسکر نامزدگی پر نیویارک میں قائم ایک ریسٹورنٹ میں جشن منایا اور یہی سے اپنی مہم کا آغاز کیا ہے۔ A post shared by Filmfare (@filmfare) واضح رہے کہ عامر خان اور اُن کی اہلیہ نے شادی کے 16 سال بعد باہمی رضا مندی سے ازدواجی بندھن 2021 میں ختم کرنے کا اعلان کیا تھا۔,entertainment
41,"شاہ رخ، امیتابھ اور سلمان خان سے بہت زیادہ کامیاب فلمیں دینے والا بھارتی اداکار",https://www.express.pk/story/2732997/indias-most-successful-actor,"بھارت کی بالی ووڈ سمیت تمام انڈسٹریوں میں چند اداکار بہت زیادہ شہرت کے مالک ہیں، جیسے بالی ووڈ میں شاہ رخ، سلمان، امیتابھ بچن، رشی کپور وغیرہ ہیں۔ مذکورہ بالا سمیت دیگر اداکاروں نے بھارت کی فلم انڈسٹری کو کئی کئی کامیاب فلمیں دیں اور آج ان کو کامیاب اداکار بھی مانا جاتا ہے۔ مگر کیا آپ جانتے ہیں کہ انڈیا کا ایک ایسا اداکار بھی ہے جس نے انڈسٹری کو 400 کامیاب ترین فلمیں دیں۔ اس اداکار کا نام پریم نذیر ہے، جن کا تعلق ملیالم کی فلم انڈسٹری سے ہے۔ بھارتی ویب سائٹ کی رپورٹ کے مطابق پریم نذیر نے ملیالم انڈسٹری کو 400 سے زائد کامیاب فلمیں دیں اور کئی ریکارڈز بھی اپنے نام کیے، حد تو یہ تھی کہ اُن کی کامیابیوں کی وجہ سے مقامی انڈسٹری ایک وقت میں بالی ووڈ کا مقابلہ کرنے کیلیے بھی تیار ہوگئی تھی۔ پریم نذیر 1951 سے 1989 تک انڈسٹری سے جڑے رہے اور اس دوران انہوں نے 720 فلموں میں اداکاری کے جوہر دکھائے۔ متعدد مواقعوں پر تو وہ بیک وقت تین فلموں کی شوٹنگ بھی کرتے تھے۔ رپورٹ کے مطابق اداکار نے ایک ماہ میں 30 فلموں کی شوٹنگ مکمل کرنے کا اعزاز بھی اپنے نام کررکھا ہے۔ اُن کی کئی فلموں نے باکس آفس پر کامیابیوں کے جھنڈے گاڑے۔ پریم نذیر نے کیریئر میں400 کامیاب اور 50 بلاک بسٹر فلمیں کیں جبکہ امیتابھ بچن اب تک کی 60 کامیاب اور 10 فلمیں بلاک بسٹر فلمیں دے چکے ہیں۔ جنوبی انڈیا کے لیجنڈری رجنی کانت کی 80 فلمیں ہٹ جبکہ 12 سے زائد سپر ہٹ رہی ہیں۔ اس کے علاوہ شاہ رخ کی اب تک 34 ہٹ اور 10 فلمیں بلاک بسٹر رہی جبکہ سلمان خان کی 39 کامیاب اور 15 فلمیں بلاک بسٹر رہی، اسی طرح عامر خان کی اب تک 20 فلمیں کامیاب اور 6 بلاک بسٹر رہی ہیں۔ پریم نذیر وہ اداکار تھے جنہوں نے 30 سالوں یعنی تین دہائیوں تک ملیالم سینیما پر راج کیا اور انڈسٹری پر انمٹ نقوش چھوڑے ہیں۔",entertainment
42,ہانیہ عامر نے شاہ رُخ خان سے ملنے کی خواہش کا اظہار کردیا,https://www.express.pk/story/2732963/hania-aamir-ne-shahrukh-khan-se-milne-ki-khuwahish-ka-izhar-krdia,پاکستان شوبز کی خوبرو اداکارہ اور ان دنوں دنیا بھر میں خوب نام کمانے والی ہانیہ کی ایک اور ویڈیو سوشل میڈیا پر وائرل ہو رہی ہے جس میں انہوں نے شاہ رُخ خان سے ملنے کی خواہش کا اظہار کیا ہے۔ کبھی میں کبھی تم کی کامیابی کے بعد سے ہانیہ عامر مختلف ممالک میں اپنے مداحوں سے ملاقات اور انٹرویوز کیلئے دورے پر ہیں جہاں سے ان کی ویڈیوز سامنے آرہی ہیں۔ اب اداکارہ کی ایک اور ویڈیو سامنے آئی ہے جس میں انہیں بالی ووڈ کے بادشاہ شاہ رُخ خان سے ملنے کے خواہش کا اظہار کرتے دیکھا گیا ہے۔ A post shared by Galaxy Lollywood (@galaxylollywood) ویڈیو میں دیکھا جا سکتا ہے کہ  میزبان نے ہانیہ عامر سے شاہ رخ خان سے ملنے کے بارے میں پوچھا جس پر اداکارہ نے کہا کہ ’شاہ رخ خان اگر آپ یہ دیکھ رہے ہیں تو مجھ سے مل لیں پلیز‘۔ اداکارہ نے افسوس کا اظہار کرتے ہوئے کہا کہ میں اب تک شاہ رُخ خان سے نہیں مل سکی اور یہ بہت افسوس کی بات ہے میرے دماغ میں تو یہ ہے کہ ہمیں دوست ہونا چاہیئے۔ یاد رہے کہ ہانیہ عامر شاہ رُخ خان کی بڑی مداح ہیں اور وہ ان کے سگنیچر انداز میں ویڈیو بھی بناتی نظر آچکی ہیں۔,entertainment
43,ریلی میں متھن چکرورتی کی جیب کٹ گئی,https://www.express.pk/story/2732956/rally-main-mithon-chakraborty-ki-jaib-kat-gai,"بھارتی فلم انڈسٹری کے معروف اداکار اور سیاستدان متھن چکروردی کا انتخابی مہم کے دوران پرس (والٹ) چوری ہوگیا۔ بھارتی میڈیا کے مطابق متھن چکرورتی ان دنوں اسمبلی انتخابات کیلئے مہم سازی میں مصروف ہیں، وہ جھارکھنڈ اسمبلی انتخابات میں بی جے پی امیدوار کے لیے انتخابی مہم کے لیے آئے تھے جہاں انکی جیب کاٹ کر پرس چوری کرلیا گیا۔ ماضی کے اداکار اور سیاستدان کا پرس اس وقت چوری ہو ا جب وہ دھنباد ضلع کی نیرسا اسمبلی پہنچے تھے۔ جہاں سے بی جے پی نے اپرنا سین گپتا کو اپنا امیدوار بنایا ہے، اس انتخابی مہم سے ایک ویڈیو سوشل میڈیا پر وائرل ہورہی ہے جس میں اسٹیج سے اعلان کیا جا رہا ہے کہ جس نے بھی پرس چوری کیا ہے وہ اسے واپس کر دے۔ ویڈیو میں سنا جا سکتا ہے اسٹیج پر موجود ایک شخص مائیک پر کہہ رہا ہے ’ آپ سے درخواست ہے کہ جس نے بھی متھن دا کا پرس لیا ہے، اسے واپس کر دیں‘۔ لوگ متھن کی آمد کے منتظر تھے تاہم جب انہوں نے بی جے پی لیڈروں کو بتایا کہ ان کا پرس غائب ہو گیا ہے تو اسٹیج سے اعلانات ہونے لگے جس کے بعد جلسہ عام میں اپنے خیالات پیش کرنے کے بعد متھن جلد ہی واپس لوٹ گئے۔ متھن چکروردی کا کا پرس تلاش کرنے کی ہر ممکن کوشش کی گئی لیکن وہ نہ مل سکا جس پر بی جے پی کے مقامی لیڈروں نے اس حرکت کے خلاف کارروائی کرنے کا ارادہ کیا ہے تاہم اس معاملے پر متھن کی طرف سے اب تک کوئی بیان سامنے نہیں آیا۔",entertainment
44,"ہر کسی کے پاس لندن جانے کا آپشن نہیں ہوتا، سیمی راحیل کا لاہور میں اسموگ پر طنزیہ تبصرہ",https://www.express.pk/story/2732946/har-kisi-k-pas-london-jane-ka-option-ni-hota-seemi-rahil-ka-lahore-mai-smog-pr-tanzia-tbsr,"پاکستان شوبز کی سینئر اداکارہ سیمی راحیل بھی لاہور کی اسموگ پر خاموش نہ رہ سکیں۔ ماضی کی ورسٹائل اداکارہ سیمی راحیل نے اپنی انسٹاگرام اسٹوری پر لاہور کی اسموگ سے متعلق تبصرہ کیا ہے جو سوشل میڈیا پر وائرل ہو رہا ہے۔ اداکارہ نے اپنی اسٹوری پر طنزیہ انداز میں لکھا کہ ’لاہور مر رہا ہے اور اسے بچانے کیلئے کوئی کچھ نہیں کررہا، ہر کسی کے پاس لندن جانے کا آپشن نہیں ہوتا‘۔ سیمی راحیل نے اس میں وزیراعلیٰ مریم نواز اور نواز شریف کو آڑے ہاتھوں لیتے ہوئے حکومت پنجاب پر تنقید کی ہے۔ سوشل میڈیا پر اداکارہ کا یہ بیان وائرل ہو رہا ہے جس پر صارفین کی جانب سے بھی بھرپور تبصرے کئے جارہے ہیں۔ A post shared by Galaxy Lollywood (@galaxylollywood) سوشل میڈیا پر کئی لوگ اداکارہ کو اس مسئلے پر آواز اُٹھانے کیلئے ان کی تعریف کرتے دکھائی دے رہے ہیں جبکہ کچھ صارفین کا کہنا ہے کہ پنجاب ترقی کر رہا ہے جبکہ اسموگ کا مسئلہ گزشتہ حکومت کی وجہ سے سامنے آیا ہے کیونکہ ان کے دور میں اس سے بچاؤ کے اقدامات نہیں کئے گئے۔ یاد رہے کہ اس سے قبل اداکارہ صبا قمر نے بھی اسموگ کے باعث سانس لینے میں تکلیف کی شکایت کرتے ہوئے جذبات بھرا پیغام سوشل میڈیا پر شیئر کیا تھا۔ شدید دُھند اور اسموگ کے باعث لاہور دنیا کے آلودہ ترین شہروں میں آج دوسرے نمبر پر ہے، بھارتی دارالحکومت دہلی اس فہرست میں پہلے نمبر ہے۔ رپورٹس کے مطابق دہلی کا ائیر کوالٹی انڈیکس رات گئے 1267 ریکارڈ کیا گیا جبکہ لاہور میں 644 کا تناسب رہا۔ لاہور کے بعد ملتان، پاکستان کے آلودہ ترین شہروں میں دوسرے نمبر پر ہے، اسلام آباد تیسرے، راولپنڈی چوتھے اور پشاور پانچویں نمبر پر ہے۔",entertainment
45,سلمان خان کو قتل کی دھمکی دے کر 5 کروڑ مانگنے والا نغمہ نگار گرفتار,https://www.express.pk/story/2732930/salman-khan-ko-qatal-ki-dhamki-dekr-5-crore-mangne-wala-naghma-nigar-giraftar,بالی ووڈ کے دبنگ سپر اسٹار سلمان خان کو قتل کی دھمکی اور 5 کروڑ تاوان مانگنے والا سانگ رائٹر گرفتار کرلیا گیا۔ بھارتی میڈیا کے مطابق پولیس نے سلمان خان کو دھمکی آمیز پیغام بھیجنے کے الزام میں ایک 24 سالہ شخص کو گرفتار کیا ہے جس کا نام سہیل پاشا ہے اور وہ اداکار کی آنے والی فلم کیلئے گانا لکھ رہا ہے۔ پولیس کا کہنا ہے کہ ملزم نے بشنوئی گینگ کا نام استعمال کرتے ہوئے اپنے گانے کو مشہور کرنے کیلئے اداکار کو دھمکی آمیز پیغام بھیجے تھے۔ ؤیاد رہے کہ گزشتہ 2 مہینوں کے دوران سلمان خان کو 4 دھمکی آمیز پیغامات موصول ہوچکے ہیں تاہم اس سے قبل بھی اداکار کو دھمکی دینے والے ملزمان کو گرفتار کرلیا گیا تھا۔ واضح رہے کہ بدنام زمانہ لارنس بشنوئی گینگ سلمان خان کو کئی بار جان سے مارنے کی دھمکیاں دے چکا ہے جبکہ چند روز قبل شاہ رُخ خان کو بھی قتل اور تاوان کی دھمکی موصول ہوئی تھی۔,entertainment
46,"ابھیشیک سے تعلقات کی خبریں، امیتابھ بچن کا نمرت کور کو لکھا خط وائرل",https://www.express.pk/story/2732923/amitabh-bachchan-ka-nimrat-kaur-ko-likha-letter-social-media-par-viral,"بالی ووڈ کے لیجنڈ امیتابھ بچن کا اداکارہ نمرت کور کو لکھا ایک پرانہ خط سوشل میڈیا پر وائرل ہورہا ہے۔ گزشتہ کئی دنوں سے بالی ووڈ کی خوبرو اداکارہ ایشوریہ رائے اور اداکار ابھیشیک بچن کی علیحدگی سے متعلق سوشل میڈیا پر شہ مگوئیاں کی جارہی ہیں جبکہ ابھیشیک کام نام نمرت کور کیساتھ جوڑا جارہا ہے اور انکے تعلقات کی خبریں بھی گردش کر رہی ہیں۔ ایسے میں ایش کے سسر امیتابھ بچن کا اداکارہ نمرت کور کو لکھا ایک خط منظر عام پر آیا ہے۔ یہ ایک پرانا خط ہے جو امیتابھ بچن کی جانب سے نمرت کو بھیجا گیا تھا اور اس میں لیجنڈ اداکار کی جانب سے فلم دسویں میں اداکارہ کی کارکرگی کو سراہتے ہوئے انکی تعریف کی گئی تھی۔ A post shared by Nimrat Kaur (@nimratofficial) یاد رہے کہ دسویں ابھیشیک بچن کی فلم ہے جس میں اداکارہ نمرت کور نے ان کے ساتھ کام کیا تھا۔ نمرت نے سوشل میڈیا پر اس خط کی تصویر شیئر کی تھی اداکارہ نے پوسٹ کے کیپشن میں لکھا تھا کہ ’مسٹر امیتابھ بچن مجھے میرے نام سے جانتے ہوں گے امیتابھ بچن ہماری ملاقات یاد کریں گے اور وہ ٹی وہ کے ایک اشتہار پر میری تعریف کریں گے، 18 سال قبل صرف ایک تصور تھا جب میں نے ممبئی شہر میں آئی‘۔ A post shared by Nimrat Kaur (@nimratofficial) نمرت کور کی جانب سے شیئر کردہ اس پرانے خط کی تصویر سوشل میڈیا پر وائرل ہو رہی ہے جس پر صارفین ایک مرتبہ پھر ابھیشیک اور نمرت کا نام جوڑ کر تبصرے کر رہے ہیں۔",entertainment
47,"اگر مرد کے پاس پیسہ اور تمیز ہے تو 4 شادیاں کرلے، حرا سومرو",https://www.express.pk/story/2732908/agr-mard-k-pas-paisa-or-tamiz-hy-tou-4-shadiyan-krly-hira-soomro,پاکستان شوبز کی اداکارہ حرا سومرو کا کہنا ہے کہ اگر ان کا شوہر ان کی اور بچوں ضروریات پوری کرے اور ان کا خیال رکھے تو انہیں شوہر کی دوسری شادی سے کوئی مسئلہ نہیں ہے۔ حال ہی میں ایک پوڈکاسٹ میں گفتگو کرتے ہوئے حرا سومرو نے مردوں کے دوسری شادی کے حق کے بارے میں اپنی رائے کا اظہار کیا۔ ان کا کہنا تھا کہ اگر کوئی مرد اپنی بیوی کی جذباتی اور مالی ضروریات کو پورا کر رہا ہے اور دوسری شادی کا ارادہ رکھتا ہے تو عورت کو اس پر اعتراض نہیں ہونا چاہیے۔ اداکارہ کے مطابق عورت کو کسی بھی طرح سے مرد پر انحصار نہیں کرنا چاہیے اور اگر وہ چار شادیوں کا ارادہ رکھتا ہے تو اسے اس کی پرواہ نہیں کرنی چاہیے۔ A post shared by Galaxy Lollywood (@galaxylollywood) حرا سومرو نے مزید کہا کہ اگر ان کا اپنا شوہر دوسری شادی کرنے کا فیصلہ کرتا ہے اور ان کی اور بچوں کی ضروریات کو سمجھ کر انہیں پورا کرتا ہے تو انہیں اس فیصلے پر کوئی اعتراض یا دکھ محسوس نہیں ہوگا کیونکہ ان کا شوہر ان کی دیکھ بھال کر رہا ہے اور اگر اسلام اسے 4 شادیوں کی اجازت دیتا ہے تو بیویاں نہیں روک سکتیں۔ یاد رہے کہ حرا سومرو کئی مشہور ڈراموں کا حصہ رہی ہیں ان حالیہ ڈرامہ ’تیرے بن‘ جس میں ان کے کردار کو بہت سراہا گیا تھا۔ حقیقی زندگی میں حرا شادی شدہ ہیں اور دو بچوں کی ماں ہیں۔ انہوں نے اپنی ذاتی زندگی اور پیشہ ورانہ ذمہ داریوں کے درمیان بہترین توازن قائم کر رکھا ہے اور اپنے ہر پراجیکٹ میں خوب دلچسپی سے اداکاری کرتی ہیں۔,entertainment
48,یو اے ای پہلی بار ’مس یونیورس‘ مقابلے میں حصہ لینے کو تیار,https://www.express.pk/story/2732900/uae-pehli-bar-miss-universe-muqably-main-hissa-lene-ko-taiyyar,"متحدہ عرب امارات پہلی مرتبہ خواتین کی خوبصورتی کے عالمی مقابلے ’مس یونیورس‘ مقابلے میں شرکت کے لیے تیار ہے۔ مس یونیورس آرگنائزیشن (ایم یو او) کے آفیشل انسٹاگرام اکاؤنٹ پر یو اے ای کی شرکت کا اعلان کیا گیا ہے۔ انسٹاگرام پوسٹ میں انڈونیشیا کی کاروباری شخصیت پاپی کیپیلا کو یو اے ای اور سپرس کی نیشنل ڈائریکٹر مقرر کیا گیا ہے۔ کیپیلا پہلے مس یونیورس انڈونیشیا اور ملیشیا کی نیشنل ڈائریکٹر کے طور پر کام کر چکی ہیں۔ A post shared by Sash Factor (@sashfactor.international) یو اے ای سے فیشن ماڈل اور 3 بچوں کی ماں ایمیلیا دوبریوا73 ویں مس یونیورس مقابلے میں یو اے ای کی نمائندگی کریں گی۔ یہ مقابلہ 16 نومبر کو میکسیکو میں منعقد ہوگا۔ خلیج ٹائمز کی  رپورٹ کے مطابق قومی لباس کے راؤنڈ میں دوبریوا عبایا پہنیں گی جبکہ باقی راؤنڈز میں دیگر لباس بھی زیب تن کریں گی۔ A post shared by Missuniverseuae2024 (@missuniverseuae2024) یاد رہے کہ دوبریوا کو اکتوبر میں مس یونیورس یو اے ای کا تاج پہنایا گیا تھا جہاں انہوں نے چار دیگر امیدواروں کو شکست دی۔ انسٹاگرام پر مس یونیورس یو اے ای تنظیم نے اپنے آفیشل اکاؤنٹ پر ماڈل کی تصویر شیئر کرتے ہوئے ان کی خوبصورتی، ذہانت، اور دوسروں کو متاثر کرنے کی صلاحیت کی بھرپور تعریف کی ہے۔ یاد رہے کہ مس یونیورس حسن کا عالمی مقابلہ ہے جس میں دنیا بھر سے خوبرو حسیناؤں کا انتخاب کیا جاتا ہے اور ان میں سے کسی ایک کو ’مس یونیورس‘ کا تاج اور ٹائٹل ملتا ہے۔",entertainment
49,معروف کورین اداکار کی گھر سے لاش برآمد,https://www.express.pk/story/2732892/maarof-korean-adakar-ki-ghr-se-lash-baramad,"جنوبی کوریائی اداکار اور ماڈل سونگ جے رم اپنے گھر میں مردہ حالت میں پائے گئے ہیں۔ کورین میڈیا کے مطابق اداکار اور ماڈل سونگ جے رم کی موت کی خبر نے ان کے مداحوں اور کورین شوبز انڈسٹری کو گہرے صدمے میں ڈال دیا ہے۔ ان کی لاش بروز منگل، 12 نومبر کو ان کے اپارٹمنٹ میں پائی گئی۔ حکام کے مطابق، سونگ جے رم کے گھر سے دو صفحات پر مشتمل الوداعی خط (سوسائٹ نوٹ) بھی برآمد ہوا ہے۔ ان کی موت کی اطلاع کے بعد سوشل میڈیا پر ان کے مداحوں کی جانب سے گہرے رنج و غم کا اظہار کیا جا رہا ہے۔ A post shared by Viral Bhayani (@viralbhayani) پولیس اسٹیشن کے حکام نے تصدیق کی ہے کہ 39 سالہ سونگ جے رم کی موت میں کسی کے ملوث ہونے یا مجرمانہ سرگرمی کے شواہد نہیں ملے۔ یاد رہے کہ سونگ جے رم نے 2009 میں اپنے اداکاری سے کیریئر کا آغاز کیا اور ""مون ایمبریسنگ دی سن"" (2012) جیسے تاریخی ڈرامے میں باڈی گارڈ کے کردار اور ""ٹو ویکس"" (2013) میں ایک بے رحم قاتل کے کردار سے شہرت حاصل کی۔ وہ معروف رئیلیٹی شو ""وی گاٹ میریڈ"" کے چوتھے سیزن میں کم سو ایون کے ساتھ نظر آئے تھے، جس نے ان کی مقبولیت کو بلندیوں تک پہنچایا اور انہیں 2017 میں ایم بی سی انٹرٹینمنٹ ایوارڈز میں بہترین جوڑی کا ایوارڈ بھی ملا۔ سونگ جے رم کی مقبول ڈراموں میں سیکریٹ گارڈن،کول گائز، ہاٹ رامن، انسپائرنگ جنریشن، اور آئی وانا ہیر یور سانگ شامل ہیں۔",entertainment
50,’چائے والا‘ ارشد خان کا شارک ٹینک پاکستان سے 1 کروڑ کا معاہدہ,https://www.express.pk/story/2732889/chae-wala-arshad-khan-ka-shark-tank-pakistan-se-1-crore-ka-muahida,"سوشل میڈیا پر ایک تصویر کے ذریعے مشہور ہونے والے ارشد ’چائے والا‘ نے ایک کروڑ کا بزنس معاہدہ کرلیا۔ پاکستان میں ""شیرک ٹینک"" کے ایک ایپی سوڈ میں ارشد نے اپنی چائے کی برانڈ پیش کر کے ایک کروڑ روپے کا معاہدہ حاصل کیا ہے۔ ارشد خان کی یہ کامیابی ان کی کاروباری بصیرت اور محنت کا منہ بولتا ثبوت ہے۔ چند سال پہلے ایک وائرل تصویر کی بدولت شہرت پانے والے ارشد نے چائے فروش سے کاروباری شخصیت تک کا طویل سفر طے کیا ہے اس ہی دوران وہ ماڈلنگ بھی کرتے رہے۔ A post shared by Arshad Khan (@arshadchaiwala1) ارشد خان نے اپنی برانڈ کو متعارف کروانے کے بعد ججز کو متاثر کیا اور ججز کی جانب سے ان کے کاروباری وژن کو سراہا گیا۔ یہ معاہدہ ان کے کاروباری سفر میں ایک بڑا قدم ہے، جس سے ان کی کاروباری صلاحیتوں اور جدوجہد کی عکاسی ہوتی ہے۔ ارشد کی کہانی لاکھوں لوگوں کے لیے ایک تحریک ہے کہ اگر عزم، محنت اور قسمت کا ساتھ ہو تو کوئی بھی چھوٹا سا کاروبار بڑے منافع بخش کاروبار میں تبدیل ہو سکتا ہے۔ A post shared by SharkTank.Pakistan (@sharktankpakofficial) ارشد کا یہ معاہدہ نہ صرف ان کے لیے بلکہ پاکستانی نوجوانوں کے لیے بھی حوصلے کا باعث ہے کہ وہ اپنے خوابوں کو حقیقت میں بدلنے کے لیے محنت کریں اور شانک ٹینک جیسے بڑے پلیٹ فارم سے اپنا مستقل بنانے کی کوشش کریں۔",entertainment
51,سکیش چندر شیکھر نے جیکولین فرنینڈس کیلئے لاس اینجلس میں اسٹوڈیو خرید لیا,https://www.express.pk/story/2732847/sukeshchandarshaikhar-ne-jaquilianfarnandez-kelye-lossangles-main-studio-kharid-lya,"مشہور بھارتی کون مین سکیش چندر شیکھر نے امریکی صدر ڈونلڈ ٹرمپ کو خط لکھتے ہوئے ان کی نئی جیت پر مبارکباد دی ہے اور اعلان کیا ہے کہ ان کی کمپنی ""ایل ایس ہولڈنگز"" امریکا میں اپنی سرمایہ کاری کو 500 ملین ڈالر تک بڑھائے گی۔ انہوں نے خاص طور پر لاس اینجلس کے ایک بڑے اسٹوڈیو میں سرمایہ کاری کی ہے جسے اپنی ""محبوبہ"" جیکولین فرنانڈس کے نام کیا ہے۔ چندر شیکھر نے کہا کہ لاس اینجلس میں 135 ملین ڈالر کے اسٹوڈیو کی خریداری ""جیکولین کو خاص محسوس کرانے کے لیے"" ہے، جیسا کہ ٹرمپ نے انہیں مشورہ دیا تھا۔ اس نے مزید کہا کہ ان کی کمپنی اگلے دو سالوں میں انویسٹمنٹ کو 500 ملین ڈالر تک لے جائے گی۔ ٹرمپ کے ساتھ اپنے قریبی تعلق کا ذکر کرتے ہوئے سکیش نے خط میں لکھا کہ انہیں امریکی صدر سے کافی رہنمائی ملی ہے، اور وہ امریکی انٹرٹینمنٹ، ہاسپٹیلٹی اور گیمنگ سیکٹرز میں نئی سرمایہ کاری کے لیے پرعزم ہیں۔",entertainment
52,"عامر خان کا شاہ رخ اور سلمان کے بلاک بسٹر ""پٹھان"" سین پر دلچسپ ردعمل",https://www.express.pk/story/2732843/amirkhan-ka-shahrukh-or-salman-ke-pathan-seen-dilchasp-reaction,"بالی وڈ کے مشہور اداکار عامر خان نے فلم ""پٹھان"" کے مشہور اختتامی سین پر اپنے خیالات کا اظہار کیا، جس میں شاہ رخ خان اور سلمان خان ایک ساتھ نظر آتے ہیں۔ اس سین میں جب دونوں اداکار نوجوان جاسوسوں کو ذمہ داری دینے کی بات کرتے ہیں تو ان کا کہنا ہوتا ہے کہ یہ ملک کا سوال ہے، بچوں پر نہیں چھوڑا جاسکتا۔ اس کے جواب میں عامر خان نے مذاقاً کہا، ""یقیناً نوجوان اداکار اس سین کو دیکھ کر افسردہ ہوگئے ہوں گے، مگر شاہ رخ اور سلمان سے زیادہ ناراض بھی نہیں ہو سکتے، ہے نا؟"" ایک انٹرویو کے دوران عامر نے کہا کہ وہ مکمل فلم نہیں دیکھ سکے لیکن انسٹاگرام پر اس سین کا کلپ دیکھا اور اسے بہت مزاحیہ پایا۔ انہوں نے مزید کہا کہ شاہ رخ، سلمان اور ان کے ساتھ دیگر پرانے اداکاروں جیسے کہ اجے دیوگن، اکشے کمار اور امیتابھ بچن نے بھی طویل عرصہ انڈسٹری میں گزارا ہے۔ انہوں نے یہ بھی کہا کہ موجودہ دور میں سوشل میڈیا اور انٹرنیٹ کی وجہ سے اسٹارڈم کا معیار بدل رہا ہے۔ ""پہلے لوگ ستاروں تک نہیں پہنچ سکتے تھے، اب وہ آسانی سے دستیاب ہیں۔""",entertainment
53,"نئی ہالی وُڈ فلم ""رول بریکرز"" میں علی فضل اور فیبی والر برج ایک ساتھ نظر آئیں گے",https://www.express.pk/story/2732842/nayi-hollywoodfilm-rulebreakers-main-alifazal-awr-febiwalerbridge-aik-sath-nazar-ayeingay,"ہالی وُڈ میں نمایاں مقام بنانے والے بھارتی اداکار علی فضل اب فیبی والر برج کے ساتھ فلم ""رول بریکرز"" میں جلوہ گر ہوں گے۔ اس فلم کی ہدایتکاری دو مرتبہ کے آسکر ایوارڈ یافتہ ڈائریکٹر بل گٹنٹیگ کر رہے ہیں، اور کہانی افغانستان کے پس منظر میں انسانی مزاحمت اور استقامت پر مبنی ہے۔ علی فضل نے اپنے کردار کے حوالے سے کہا کہ، ""مجھے فخر ہے کہ میں اس پروجیکٹ کا حصہ ہوں اور فیبی جیسے باصلاحیت اداکارہ کے ساتھ کام کر رہا ہوں۔"" انہوں نے مزید کہا کہ، ""یہ ایک ایسی کہانی ہے جو حالات کی سختیوں کے باوجود لوگوں کی طاقت اور عزم کو اجاگر کرتی ہے۔""",entertainment
54,وامیکا گبی نے گووا میں اپنے مداح کی سالگرہ کو خاص بنادیا,https://www.express.pk/story/2732832/wamiqagabbi-ne-goa-main-apne-fan-ki-birthday-ko-special-banadia,"اداکارہ وامیکا گبی گووا میں اپنے نئے پروجیکٹ کی شوٹنگ میں مصروف ہیں اور انہوں  نے اپنے مداح کی سالگرہ کو خاص بنا دیا۔ گووا کے ایک ہوٹل میں وامیکا سے ملاقات کے دوران ان کی چند مداح لڑکیوں کا گروپ انہیں دیکھ کر بہت خوش ہوا۔ ان میں سے ایک لڑکی کی سالگرہ تھی جسے وامیکا نے اپنے خوبصورت انداز میں منایا۔ ہوٹل کے ذرائع کے مطابق، وامیکا نے اس تقریب کو مزید خوشگوار بنایا، جس سے مداح کی یہ دن ناقابلِ فراموش ہوگیا۔ A post shared by Bollywood Hungama🎥 (@realbollywoodhungama) وامیکا نے اپنے حالیہ پروجیکٹ ’خفیہ‘ اور ویب سیریز ’جوبلی‘ میں اپنے شاندار کرداروں سے شہرت حاصل کی ہے۔ نئی فلم میں، وہ اداکار سدھانت چترویدی کے ساتھ دوبارہ اسکرین پر نظر آئیں گی، جن کے ساتھ انہوں نے پہلے ایک میوزک ویڈیو میں کام کیا تھا۔ فلم کی عکس بندی خوبصورت ساحلی مناظر اور گووا کی رنگین فضاء میں ہو رہی ہے۔",entertainment
55,"بادشاہ اور ڈیویڈو کا تاریخی اشتراک، بھارتی اور افریقی میوزک کا نیا رنگ دیکھنے کو ملے گا",https://www.express.pk/story/2732816/badshah-or-devido-ka-tarikhi-ishtirak-bharti-or-african-music-ka-naya-rang,"بھارتی ریپر اور گلوکار بادشاہ اور نائجیریا کے افروبٹس اسٹار ڈیویڈو کی حالیہ دبئی اسٹوڈیو سیشن کی ویڈیو نے مداحوں میں سنسنی پھیلا دی ہے۔ اس ویڈیو میں دونوں اسٹارز کو موسیقی پر کام کرتے اور ساتھ میں مزہ کرتے دیکھا جا سکتا ہے، جس سے ایک ممکنہ ہندوستانی اور افریقی میوزک تعاون کی افواہیں جنم لے رہی ہیں۔ ڈیویڈو، جنہوں نے گلوبل ہٹ گانے 'فال' اور 'اِف' کے ذریعے کامیابی حاصل کی، نے بادشاہ کو 'بیڈ مین' قرار دیا، جو ان کے میوزک میں مہارت کو سراہنے کا اشارہ ہے۔ اگرچہ اس پروجیکٹ کی مزید تفصیلات ابھی نہیں بتائی گئی ہیں، مگر دونوں فنکاروں کے تعاون سے ایک منفرد اور دل کو چھو لینے والے افروبٹس اور بھارتی ہپ ہاپ کا امتزاج متوقع ہے۔ قریبی ذرائع کے مطابق، ""یہ تاریخی تعاون ہندوستانی اور افریقی موسیقی کے بھرپور رنگوں کو ملا کر ایک لازوال میوزک تجربہ پیش کرنے والا ہے۔"" مداح اب بے صبری سے اس آفیشل ریلیز کا انتظار کر رہے ہیں اور انہیں تازہ ترین اپ ڈیٹس اور جھلکیوں کے لیے بادشاہ اور ڈیویڈو کے سوشل میڈیا پر نظر رکھنے کی ہدایت کی گئی ہے۔",entertainment
56,"یشما گل رشتہ ایپ پر آگئیں، شادی کی دس ہزار سے زائد آفرز مل گئیں",https://www.express.pk/story/2732803/yashmagill-rishtaapp-par-aagyein-shadi-ki-10thousand-offers-mil-gayien,"پاکستانی اداکارہ یشما گل نے رشتہ آنٹیوں کے روایتی تقاضوں سے تنگ آ کر رشتے والی ایپ پر اپنا پروفائل بنایا، جس کے بعد انہیں پوری دنیا سے شادی کے خواہشمند افراد کی جانب سے 10 ہزار سے زائد درخواستیں موصول ہوئیں۔ مداحوں کے لیے سب سے بڑا سوال یہ ہے کہ آیا یشما گل اپنی محبت کا رشتہ کس کے ساتھ جوڑتی ہیں۔ یشما گل نے پہلے ایک ٹی وی شو میں اعتراف کیا تھا کہ آج کل شادی کے لیے اچھا رشتہ تلاش کرنا مشکل اور مہنگا ہو گیا ہے۔ انہوں نے بتایا کہ ایک میرج بیورو سے رابطہ کیا تو انہوں نے 8 لاکھ روپے فیس کا مطالبہ کیا تھا۔",entertainment
57,"ٹک ٹاکر کی شادی میں صرف پانچ مہمانوں کی شرکت، خوشی کا دن ڈراؤنا خواب بن گیا",https://www.express.pk/story/2732795/tiktoker-ki-shadi-me-sirf-5guest-ki-shirkat-khushi-ka-din-horrordream-ban-gaya,"امریکہ کی ریاست اوریگن سے تعلق رکھنے والی ٹک ٹاک صارف کالینا میری نے اپنی دل دہلا دینے والی شادی کے تجربے کو سوشل میڈیا پر شیئر کر کے وائرل کردیا۔ نو سال سے اپنے ساتھی شین کے ساتھ رہنے والی کالینا نے اپنے خوابناک شادی کے دن کے لیے 75 مہمانوں کو ڈیجیٹل دعوت نامے بھیجے تھے اور 25 کو ذاتی طور پر دعوت دی تھی۔ مگر جب شادی کے دن وہ شاندار ہال میں داخل ہوئیں، تو صرف پانچ لوگ ان کی خوشیوں کا حصہ بننے آئے۔ کالینا نے ٹک ٹاک ویڈیو میں لکھا، ""یہ ہمارا داخلہ ہے… پانچ لوگ آئے ہیں!!! یقین نہیں آتا!"" اس ویڈیو میں دلہن اور دولہا کو ایک تقریباً خالی ہال میں دیکھا جا سکتا ہے جہاں صرف چند مہمان موجود ہیں۔ انہوں نے تقریب کا بہترین آغاز کرنے کی کوشش کی، اور مہمانوں کے ساتھ اپنی پہلی ڈانس شیئر کی۔ A post shared by The Best Portal (@the.best.portal) کالینا نے اپنی ویڈیو میں کہا کہ انہیں یہ سمجھ نہیں آ رہا کہ آخر کیوں اتنے کم لوگ آئے۔ ""یہ وہ خواب نہیں تھا جو میں نے دیکھا تھا۔"" ان کی اس کہانی نے انٹرنیٹ پر ہمدردی کی لہر پیدا کردی ہے، اور بہت سے لوگوں نے افسوس کا اظہار کیا۔",entertainment
58,عاطف اسلم نے سعودی عرب میں پرفارمنس پر خاموشی توڑ دی,https://www.express.pk/story/2732792/atifaslam-ne-saudiarab-me-performence-par-khamoshi-tor-di,"پاکستان کے مشہور گلوکار عاطف اسلم نے سعودی عرب میں اپنی پرفارمنس کے حوالے سے چلنے والی افواہوں پر خاموشی توڑ دی ہے۔ 'عادت' جیسے ہٹ گانے سے شہرت پانے والے عاطف اسلم نے ایک بیان میں ان افواہوں کی سختی سے تردید کی ہے جن میں کہا گیا کہ انہوں نے سعودی عرب میں مقدس مقامات کے قریب پرفارم کرنے سے انکار کیا ہے۔ عاطف اسلم نے اپنے بیان میں کہا، ""یہ عجیب ہے کہ میرے نام سے وہ باتیں منسوب کی جاتی ہیں جو میں نے کبھی کہی ہی نہیں۔"" انہوں نے میڈیا اور فنکار برادری پر زور دیا کہ وہ کسی بھی بیان کی سچائی کو جانچنے کے بعد ہی رپورٹ کریں۔ انہوں نے وضاحت کی کہ ""ہم نے ماضی میں ریاض میں پرفارم کیا ہے، جو ہمارے موقف کا بہترین ثبوت ہے۔"" ان کا یہ بیان سوشل میڈیا پر ایک جعلی بیان کے بعد آیا جس میں دعویٰ کیا گیا کہ عاطف کا دل مقدس مقامات کے قریب پرفارم کرنے کو قبول نہیں کرتا۔ یاد رہے کہ سعودی عرب 2017 کے بعد سے عالمی فنکاروں کے کنسرٹس کا مرکز بن گیا ہے اور اب تک کئی بڑے بین الاقوامی اسٹارز، جیسے کہ K-pop کے مشہور گروپ BTS بھی یہاں پرفارم کر چکے ہیں۔ عاطف اسلم نہ صرف پاکستان بلکہ بالی وڈ کے ہٹ گانوں جیسے 'دل دیاں گلاں' اور 'تو جانے نا' کے لیے بھی جانے جاتے ہیں۔",entertainment
59,لیجنڈری کمل ہاسن نے اپنے مداحوں سے ایک منفرد درخواست کردی,https://www.express.pk/story/2732787/legendry-kamalhassan-ne-fans-se-ek-unique-request-kardi,"بھارت کے مشہور اداکار کمل ہاسن  نے اپنے مداحوں سے ایک اہم درخواست کی ہے۔ کمل ہاسن نے حالیہ بیان میں مداحوں، میڈیا اور ساتھیوں سے اپیل کی کہ وہ ان کے لیے کسی بھی اعزاز یا لقب کا استعمال نہ کریں اور انہیں صرف ""کمل ہاسن"" یا ""کمال"" کہہ کر پکاریں۔ انہوں نے کہا کہ ""آرٹ کا مقام ہمیشہ آرٹسٹ سے اوپر ہے"" اور وہ اپنے فن کے طالب علم بنے رہنا چاہتے ہیں۔ انہوں  نے اپنے بیان میں کہا، ""سنیما ایک اجتماعی آرٹ ہے جسے فنکاروں، تکنیکی ماہرین اور ناظرین کی محنت مل کر عظیم بناتی ہے۔"" اداکار  نے مداحوں کا شکر گزار ہوتے ہوئے کہا کہ انہیں ہمیشہ محبت دی گئی اور مختلف اعزازات سے نوازا گیا، لیکن اب وہ عاجزی اور سادگی کو ترجیح دیتے ہیں۔ اس کے علاوہ، کمل ہاسن نے اپنے 70ویں سالگرہ پر فلم 'ٹھگ لائف' کا خصوصی ٹیزر ریلیز کیا جو اگلے سال 5 جون کو سینما گھروں کی زینت بنے گی۔",entertainment
60,"روحی بانو تکلیف میں تھیں، انتقال کر سُن کر سکون ملا، فریال محمود",https://www.express.pk/story/2732773/rohi-bano-takleef-me-thi-inteqaal-ka-sun-kr-sukoon-mila-faryal-mehmood,"پاکستان شوبز کی خوبرو اداکارہ فریال محمود نے حال ہی میں ایک انٹرویو میں اپنی خالہ ماضی کی مقبول اداکارہ روہی بانو کے بارے میں بات کرتے ہوئے ان کی زندگی اور آخری دنوں سے متعلق انکشافات کیے ہیں۔ فریال کا کہنا تھا کہ روہی بانو طویل عرصے سے ایک ذہنی بیماری ’شیزوفرینیا ‘ کا شکار تھیں۔ فریال نے بتایا کہ روہی بانو نے نفسیات میں ماسٹرز کیا ہوا تھا، مگر بیماری کے باعث وہ اپنی روزمرہ زندگی میں غیر منظم نظر آتی تھیں تاہم  جب بھی انہیں اسکرپٹ دیا جاتا تو وہ انتہائی پیشہ ورانہ انداز میں کام کرتی تھیں۔ A post shared by Faryal Z. Mehmood (@iamfaryalmehmood) فریال محمود نے مزید بتایا کہ روہی بانو کی زندگی میں ایسے بہت سے کلیف دہ واقعات پیش آئے جن کا ان کو اکیلے سامنا کرنا پڑا، جن میں ان کے بیٹے کی جائیداد کے تنازعے میں موت بھی شامل ہے۔ اداکارہ نے بتایا کہ کہ روہی بانو کے اکلوتے بیٹے کو جائیداد کے تنازعے پر قتل کردیا گیا تھا جس کا صدمہ ان کو اس حال تک لے آیا تھا کہ وہ بےحال سڑکوں پر پھرنے لگیں وہ اپنی بہن کے باس ترکی چلی گئیں مگر وہاں سے بھی یہی خبر آتی تھی کہ وہ سڑکوں پر بھٹکتی رہتی ہیں۔ A post shared by Sadiq Saleem (@sadiqidas) فریال محمود نے بتایا کہ ان کی خالہ بیماری کے باعث اکثر اسپتال سے بھی بھاگ جاتی تھیں، کیونکہ انہیں خوف تھا کہ ان کے گھر پر کوئی قبضہ کر لے گا اور ان سے چھین لے گا۔ روحی بانو کا بیٹا علی ان کی دیکھ بھال کرتا تھا، مگر اس کی موت کے بعد وہ بالکل تنہا رہ گئیں۔ A post shared by Faryal Z. Mehmood (@iamfaryalmehmood) فریال محمود نے یہ بھی کہا کہ جب انہوں نے روہی بانو کی وفات کی خبر سنی تو انہیں سکون محسوس ہوا، کیونکہ ان کی زندگی بہت مشکل تھی اور اب وہ جہاں چلی گئی ہیں سکون میں ہیں۔ فریال محمود کا ان کی خالہ اداکارہ روحی بانو سے متعلق یہ انٹرویو سوشل میڈیا پر وائرل ہو رہا ہے جس پر صارفین کی جانب سے روحی بانو کیلئے شدید افسوس کا اظہار کیا جارہا ہے۔",entertainment
61,بھارتی اداکار کو ریپ کیس میں ریلیف مل گیا,https://www.express.pk/story/2732766/bharti-adakar-ko-rape-case-me-relief-mil-gya,"بھارت کی اعلیٰ عدالت نے منگل کو ملیالم فلموں کے اداکار صدیق کو مبینہ زیادتی کیس میں گرفتاری سے عارضی تحفظ میں مزید توسیع دے دی۔ بھارتی میڈیا رپورٹ کے مطابق دو ججز پر مشتمل بینچ نے اپنے 30 ستمبر کے عبوری حکم میں توسیع کرتے ہوئے اداکار صدیق کو گرفتاری سے عبوری تحفظ دیا تھا اور انہیں تفتیش میں تعاون کرنے کی ہدایت کی تھی۔ مقدمے کی سماعت کے آغاز پر صدیق کے وکیل  نے عدالت کو بتایا کہ اداکار  کی طبیعت ٹھیک نہیں ہے، جس پر عدالت نے انہیں دلائل کے لیے مزید وقت دیا۔ اداکار کے وکیل نے مزید کہا کہ تفتیشی ادارہ اداکار سے 2016 میں استعمال کیے گئے موبائل اور لیپ ٹاپ کے بارے میں بار بار سوال کر رہا ہے، تاہم وہ اب ان کے پاس نہیں ہیں۔ وکیل نے مزید کہا کہ صدیق کی مدعی سے ایک بار ملاقات ہوئی تھی اور تفتیش کار ان سے پاسپورٹ اور آدھار نمبر بھی طلب کر رہے ہیں۔ دوسری جانب کیرالہ پولیس کی نمائندگی کرنے والے سینئر وکیل رنجیت کمار نے عدالت کو بتایا کہ صدیق تفتیش کے دوران حاضر تو ہوتے ہیں مگر مکمل تعاون نہیں کرتے اور جوابات نہیں دیتے۔ واضح رہےکہ بھارتی عدالت نے مزید سماعت کے لیے اگلی تاریخ مقرر کرتے ہوئے انہیں عبوری تحفظ برقرار رکھنے کا حکم دیا ہے۔",entertainment
62,روہت شیٹی کا دیپیکا کیساتھ ’لیڈی سنگھم‘ بنانے کا اشارہ,https://www.express.pk/story/2732751/rohit-shetty-ka-deepika-k-sath-lady-singham-banane-ka-ishara,"بالی ووڈ کے معروف ہدایتکار روہت شیٹی نے دیپیکا پڈوکون کے ساتھ لیڈی سنگھم علیحدہ فلم بنانے کا اشارہ دے دیا۔ حال ہی میں ریلیز ہونے والی اور باکس آفس پر کامیابی سے بزس کرنے والی ’سنگھم اگین‘ میں پولیس کے کرداروں پر مبنی ""کاپ یونیورس"" کی کئی پرانی اور نئی شخصیات کو شامل کیا گیا جس میں دپیکا پڈوکون نے ’شکتی شیٹی‘ بطور ’لیڈی سنگھم‘ کے کردار میں ڈیبیو کیا۔ فلم کے ہدایتکار روہت شیٹی نے حال ہی میں اس کردار کے بارے میں ایک الگ فلم کے حوالے سے اپ ڈیٹ فراہم کی ہے۔ انہوں نے بتایا کہ ابھی اس فلم کا اسکرپٹ تحریر نہیں کیا گیا ہے لیکن ان کے پاس اس فلم کے لئے ایک خیال موجود ہے مگر یہ واضح نہیں ہے کہ اس کو کس سمت میں لے جایا جائے گا تاہم وہ لیڈی پولیس افسر پر علیحدہ فلم بنانے کا سوچ رہے ہیں۔ A post shared by दीपिका पादुकोण (@deepikapadukone) بھارتی میڈیا کو دیئے ایک انٹرویو میں روہت شیٹی نے بتایا کہ ’کاپ یونیورس‘ میں پہلی خاتون پولیس افسر کو متعارف کروانے میں اتنی تاخیر کیوں ہوئی۔ انہوں نے وضاحت کی کہ انہیں لیڈی پولیس افسر کے اس کردار کے لیے صحیح اسکرپٹ کا انتظار تھا۔ انہوں نے مزید کہا کہ انہیں 2018 تک یہ یقین نہیں تھا کہ ’کاپ یونیورس‘ کا تصور واقعی میں کامیاب ہوگا مگر یہ بےحد پسند کیا گیا۔ روہت نے انکشاف کیا کہ خاتون پولیس افسر کا کردار شامل کرنے کا خیال ان کے ذہن میں ’سوریا ونشی‘ کے دوران آیا تھا، جو اکشے کمار کی فلم تھی۔ A post shared by Rohit Shetty (@itsrohitshetty) روہت نے یہ بھی واضح کیا کہ ’لیڈی سنگھم‘ کے کردار پر مبنی فلم ضرور بنائی جائے گی ورنہ اس کردار کو متعارف ہی نہیں کروایا جاتا۔ ’سنگھم اگین‘ میں شکتی شیٹی کے کردار پر خاص توجہ دینے کی ایک وجہ تھی، جس سے مستقبل میں اس کردار کی اہمیت کو اجاگر کیا جانا ہے۔ یاد رہے کہ سنگھم اگین حال ہی میں ریلیز کی گئی ہے جس نے باکس آفس پر  خوب توجہ سمیٹی اور اجے دیوگن کی یہ فلم 200 کروڑ سے زائد کا بزنس کر چکی ہے، اس فلم میں اجے دیوگن کے ساتھ کرینہ کپور خان، دیپیکا، رنویر سنگھ، ارجن کپور اور اکشے کمار شامل تھے۔",entertainment
63,"فلم شعلے میں دھرمندر، امیتابھ بچن اور ہما مالنی کو کتنا معاوضہ ملا؟",https://www.express.pk/story/2732744/film-sholay-me-dharmindar-amitabh-bachchan-or-hema-malini-ko-kitna-mawza-mila,"بالی ووڈ کی مشہور زمانہ فلم شعلے کی کاسٹ میں دھرمندر کو 1,50,000 روپے دیے گئے جبکہ امیتابھ بچن، ہیما مالنی اور جیا بچن کو کم معاوضہ دیا گیا۔ شعلے بھارتی سنیما کی ان فلموں میں سے ایک ہے جو کئی نسلوں کے ذہنوں میں محفوظ ہے اور اس کے ڈئیلاگ آج بھی 90 کی دہائی کے بچے بچے کی زبان پر ہے۔ رمییش سپی کی ہدایتکاری میں بنی اس فلم میں سنجیو کمار، دھرمندر، امیتابھ بچن، ہیما مالنی اور جیا بچن جیسے سپر اسٹار شامل تھے جنہوں نے بہترین اداکاری سے بھارت سمیت پاکستان اور دیگر پڑوسی ممالک میں بھی خوب شہرت حاصل کی۔ بھارتی میڈیا کے مطابق میگا فلم شعلے کا بجٹ تقریباً 3 کروڑ روپے تھا۔ فلم میں دھرمندر کو 1,50,000 روپے معاوضہ دیا گیا جو کاسٹ میں سب سے زیادہ معاوضہ لینے والے اداکار بنے۔ سنجیو کمار، جو فلم میں دوسرا اہم کردار نبھا رہے تھے، انہیں 1,25,000 روپے معاوضہ دیا گیا حالانکہ امیتابھ بچن فلم میں دوسرے مرکزی کردار میں تھے، انہیں سنجیو کمار سے کم یعنی 1,00,000 روپے معاوضہ دیا گیا۔ خواتین اداکاروں میں ہیما مالنی کو 75 ہزار بھارتی روپے ملے جنہوں نے فلم میں بسنتی کا کردار ادا کیا، جیا بچن جنہوں نے رادھا کا کردار نبھایا تھا انہیں صرف 35,000 بھارتی روپے ملے، جو کاسٹ میں سب سے کم معاوضہ لینے والی اداکارہ بنیں۔ فلم میں منفی کردار نبھانے والوں میں سامبا کا کردار ادا کرنے والے مک موہن کو 12 ہزار بھارتی روپے ادا کئے گئے، امجد خان، جن کا کردار ’گبر سنگھ‘ آج بھی شائقین کے ذہنوں میں نقش ہے انہیں اپنے اس کردار کے لئے مبینہ طور پر 50,000 بھارتی روپے ملے۔ یاد رہے کہ فلم شعلے کو نہ صرف بہترین اداکاری اور ہدایت کاری کے لیے سراہا گیا بلکہ اس کے تمام گانے بھی بےحد مقبول ہوئے۔ اس فلم کا گانا ’محبوبہ محبوبہ‘ اور ’یہ دوستی ہم نہیں توڑیں گے‘"" آج بھی شائقین کے دلوں پر راج کرتا ہے۔ یہی نہیں بلکہ اس فلم کے ڈائیلاگز بھی آج تک بھلائے نہیں بھولے جاتے جن میں گبر سنگھ کا ڈائیلاگ’کتنے آدمی تھے‘، ’بسنتی ان کتوں کے سامنے مت ناچنا‘، اور ’یہ ہاتھ مجھے دے دے ٹھاکر‘ بےحد مشہور ہوئے۔",entertainment
64,شاہ رُخ خان کو قتل کی دھمکی دینے والا شخص گرفتار,https://www.express.pk/story/2732733/sharukh-khan-ko-qatal-ki-dhamki-dene-wala-shakhs-giraftar,"ممبئی پولیس نے بالی ووڈ کے کنگ شاہ رُخ خان کو قتل کی دھمکی دینے والے ملزم کو گرفتار کرلیا۔ بھارتی میڈیا کے مطابق ممبئی پولیس نے منگل کے روز چھتیس گڑھ کے شہر رائے پور سے ایک شخص کو اداکار شاہ رخ خان کو مبینہ طور پر جان سے مارنے کی دھمکی دینے کے الزام میں گرفتار کیا ہے۔ باندرہ پولیس اسٹیشن کو گزشتہ ہفتے ایک فون کال موصول ہوئی تھی جس میں شاہ رخ خان کو دھمکی دی گئی تھی اور 50 لاکھ روپے کا مطالبہ کیا گیا تھا۔ اس واقعے کے بعد پولیس نے ملزم کیخلاف مختلف دفعات کے تحت مقدمہ درج کی تھا۔ پولیس نے تفتیش کے بعد چھتیس گڑھ کے ایک وکیل، فیضان خان، کو اس کیس میں ملوث پایا کیونکہ مذکورہ دھمکی آمیز کال ایک ایسے فون نمبر سے کی گئی تھی جو ان کے نام پر رجسٹرڈ تھا۔ فیضان خان کو ممبئی پولیس کی جانب سے طلب کیا گیا تاہم پیش نہ ہونے پر پولیس نے انہیں گرفتار کرلیا۔ رائے پور کے رہائشی فیضان خان کا کہنا ہے کہ ان کا فون 2 نومبر کو چوری ہو گیا تھا اور انہوں نے کھماردیہ پولیس اسٹیشن میں اس کی شکایت درج کروائی تھی۔ فیضان نے ان کے فون کا بالی ووڈ اسٹار کو قتل کی دھمکی دینے کیلئے استعمال ہونا سازش قرار دیا ہے۔ میڈیا سے بات کرتے ہوئے فیضان نے کہا کہ ’میرا فون چوری ہوا تھا جس کی میں نے شکایت بھی کی تھی اور ممبئی پولیس کو بھی یہ بات بتائی انہوں نے تقریباً دو گھنٹے تک مجھ سے تفتیش کی۔‘ فیضان نے مزید کہا کہ انہوں نے شاہ رخ خان کے خلاف ایک پرانی فلم ’انجام‘ (1994) میں ہرن کے شکار کے حوالے سے ایک ڈائیلاگ پر اعتراض کیا تھا۔ وکیل نے بتایا کہ ان کا تعلق راجستھان سے ہے اور بشنوی برادری جو کہ ہرنوں کے تحفظ کے حوالے سے حساس ہے، ان کی دوست ہے۔ فیضان خان کا ماننا ہے کہ ’جس شخص نے میرے فون سے کال کی ہے، اس کا ارادہ بدنیتی پر مبنی ہے۔ مجھے لگتا ہے کہ یہ میرے خلاف ایک سازش ہے۔‘ یاد رہے کہ بدنام زمانہ بشنوئی گینگ کی جانب سے سلمان خان کو بھی کئی مرتبہ قتل کی دھمکی دی گئی ہے گزشتہ ہفتے پہلی مرتبہ شاہ رُخ خان کو بھی قتل کی دھمکی ملی تھی۔",entertainment
65,ہانیہ عامر کو زندگی میں پیار چاہیے یا کامیابی؟ اداکارہ کا انٹرویو وائرل,https://www.express.pk/story/2732717/hania-amir-ko-zindagi-main-pyar-chahye-ya-kamyabi-adakara-ka-interview-viral,"پاکستان شوبز کی خوبرو اداکارہ ہانیہ عامر کا کہنا ہے کہ انہیں زندگی میں کامیابی چاہیے۔ حال ہی میں مشہور ڈرامے ’کبھی میں کبھی تم‘ سے پاکستان سمیت دنیا بھر میں شہرت سمیٹنے والی اداکارہ ہانیہ عامر نے ایک تقریب میں شرکت کی ہے جس کی ویڈیو سوشل میڈیا پر وائرل ہورہی ہے۔ ہانیہ عامر نے ایک ایونٹ پر انٹرویو کے دوران ریپڈ فائر راؤنڈ میں مختلف سوالات کے جواب دیئے، اس میں ایک سوال یہ تھا کہ اگر اداکارہ کو زندگی میں پیار چاہیے یا پھر کامیابی؟ A post shared by Galaxy Lollywood (@galaxylollywood) جس پر ہانیہ نے دلچسپ جواب سے کر شائقین سے خوب داد سمیٹی اداکارہ نے جواب دیا کہ انہیں کامیابی چاہیے پیار وہ اپنی کامیابی سے ہی کرلیں گی۔ اداکارہ نے مزید کہا کہ جب وہ بیمار ہوتا ہے تو سچ کہتا ہے، ان سے مزید سوال کیا گیا کہ اگر انہیں زندگی میں کسی ایک رشتے کو مضبوط کرنا پڑے تو وہ کونسا رشتہ ہوگا۔ اس پر ہانیہ نے کہا کہ وہ خود کے ساتھ اپنے رشتے کو مضبوط بنانا چاہیں گی اس دلچسپ جواب پر بھی ایونٹ پر موجود لوگوں نے ہانیہ کو خوب سراہا۔ A post shared by Galaxy Lollywood (@galaxylollywood) اداکارہ نے ایک اور سوال کے جواب میں کہا کہ میں کچھ خاص چیزوں کیلئے مشہور ہوں جس پر تقریب میں بیٹھی ایک لڑکی نے کہا ’بدتمیزی‘ کیلئے تاہم اداکارہ نے کہا مجھے یہ مزاح یا مذاق لگتا ہے اور میرے مزاق سے کسی کا دل نہیں دکُھتا۔ یاد رہے کہ ہانیہ عامر ان دنوں غیر ملکی دورے پر ہیں اور کئی تقریبوں میں انٹرویوز میں شرکت کر رہی ہیں جس کی ویڈیوز سوشل میڈیا پر وائرل ہورہی ہیں۔ A post shared by Galaxy Lollywood (@galaxylollywood) اداکارہ کو ’فہد مصطفیٰ کے ساتھ ان کے حالیہ ڈرامے ’کبھی میں کبھی تم‘ سے خوب پذیرائی ملی ہے اور ان کی شہرت میں مزید اضافہ ہوگیا ہے ناظرین کی جانب سے ہانیہ عامر کی اداکاری کو بےحد پسند کیا گیا ہے۔",entertainment
66,اگر انڈیا اور پاکستان کے درمیان سرحد نہ ہوتی تو کیا ہوتا؟ بشریٰ انصاری کی ویڈیو وائرل,https://www.express.pk/story/2732708/agr-india-or-pakistan-k-darmian-sarhad-na-hoti-to-kia-hota-bushri-ansari-ka-video-viral,"پاکستان شوبز کی سینئر اداکارہ بشریٰ انصاری کا کہنا ہے کہ اگر انڈیا اور پاکستان کے درمیان سرحد (باؤنڈری) نہ ہوتی تو ہمارے اداکار وہاں ٹاپ پر ہوتے۔ بشریٰ انصاری نے سوشل میڈیا پر ایک ویڈیو شیئر کی ہے جس میں انہوں نے حالیہ ڈرامہ ’کبھی میں کبھی تم‘ کی کامیابی اور اداکاروں پر بات کی۔ویڈیو میں اداکارہ کا کہنا تھا کہ ہمارے ڈرامے کو بھارت میں بھی بہت دیکھا اور پسند کیا گیا ہمارے بچے تو وہاں ہٹ ہوچکے ہیں، اگر پاکستان اور بھارت کے درمیان سرحد نہ ہوتی یہ جھگڑے نہ ہوتے تو آج ہمارے نواجون اداکار بھارت میں ٹاپ پر ہوتے۔ A post shared by Galaxy Lollywood (@galaxylollywood) اداکارہ نے مزید کہا کہ ’کبھی میں کبھی تم‘ میں تمام اداکاروں نے بےحد دل سے کام کیا اور خاص کر فہد مصطفیٰ نے سالوں بعد ڈرامے میں واپسی کی اور اس نے آکر سب کو اُڑا دیا۔ بشریٰ انصاری کا کہنا تھا کہ لوگوں کو کانٹینٹ اگر اچھا دیا جائے تو وہ ضرور پسند کرتے ہیں اس سے کوئی فرق نہیں پڑتا چاہے بولڈ کپڑے پہنے جائیں یا سادہ۔ یاد رہے کہ سینئر اداکارہ بشریٰ انصاری نے حالیہ مقبول ڈرامے ’کبھی میں کبھی تم‘ میں فہد مصطفیٰ کی والدہ کا کردار ادا کیا ہے، اس ڈرامے میں مصطفیٰ اور شرجینا (ہانیہ عامر) کی جوڑی کو ناظرین کی جانب سے بےحد پسند کیا گیا ہے۔",entertainment
67,فائزہ حسن کا نئے اداکاروں کو اہم مشورہ,https://www.express.pk/story/2732698/faiza-hasan-ka-naye-adakaro-ko-aham-mashwara,"پاکستانی ٹیلی ویژن اور فلم کی معروف اداکارہ فائزہ حسن نے انڈسٹری میں نئے آنے والے اداکاروں کو اہم مشورہ دے دیا۔ فائزہ حسن نے حال ہی میں پوڈکاسٹ میں شرکت کی جہاں انہوں نے اداکاروں کے رویوں اور موجودہ ڈرامہ انڈسٹری پر اپنے خیالات کا اظہار کیا۔ فائزہ حسن نے زور دیا کہ اداکاروں کو سیٹ پر ایک خاص ضابطہ اخلاق اپنانا چاہیے۔ انہوں نے کہا کہ ’اداکاروں کو نظم و ضبط میں رہنا چاہیے، زیادہ تر اداکار اچھے رویے کے مالک ہوتے ہیں لیکن انہیں سیٹ پر سیلفیز لینے، غیر ضروری باتوں میں مشغول ہونے اور دوسروں کو نیچا دکھانے سے گریز کرنا چاہیے۔ یہ رویے پروفیشنل ماحول کے خلاف ہیں‘۔ A post shared by Faiza Hasan (@faaizahasan) فائزہ حسن نے ڈرامہ انڈسٹری کے ماضی اور حال کا موازنہ بھی کیا۔ ان کا کہنا تھا کہ ’آج کل انڈسٹری ایک منظم شعبہ بن چکی ہے اور پروڈکشن کوالٹی میں بھی بہتری آئی ہے۔ پہلے ہم خود اپنے کپڑے استری کرتے اور تسلسل کے نوٹس خود لکھتے تھے لیکن آج یہ کام پروفیشنل انداز میں ہوتا ہے‘۔ انہوں نے مزید کہا کہ آج کے اداکار کام سے زیادہ پیسہ اور شہرت میں دلچسپی رکھتے ہیں۔ A post shared by Faiza Hasan (@faaizahasan) انہوں نے عائزہ خان اور حمزہ علی عباسی کے ڈرامہ ’نور جہاں‘ کو بھی سراہا اور کہا کہ اس نے یہ تاثر تبدیل کیا ہے کہ کہانی بوڑھے کرداروں کے لیے نہیں لکھی جا سکتی۔ یاد رہے کہ فائزہ حسن ایک انتہائی باصلاحیت پاکستانی ٹیلی ویژن اور فلم آرٹسٹ ہیں جو کئی سالوں سے انڈسٹری میں کام کر رہی ہیں۔ ان کے نمایاں ڈراموں میں ’لا حاصل، اذنِ رخصت، ساحل کی تمنا، برنس روڈ کی نیلوفر اور نند شامل ہیں۔",entertainment
68,نوجوت سنگھ سدھو کی کپل شرما کے شو میں واپسی,https://www.express.pk/story/2732694/navjot-singh-sidhu-ki-kapil-sharma-k-show-main-wapsi,"بھارت کے مقبول کامیڈی شو ’دی گریٹ انڈین کپل شو‘ میں نوجوت سنگھ سدھو کی کپل شرما کے شو میں واپسی نے مداحوں کو حیران کردیا۔ سدھو نے سوشل میڈیا پلیٹ فارمز پر شو کا ٹیزر شیئر کیا ہے جس میں انہیں کامیڈی شو میں شرکت کرتے دیکھا جاسکتا ہے۔ اس ٹیزر میں ارچنا کو کپل سے اپنی کرسی واپس لینے کی درخواست کرتے ہوئے دیکھا جاسکتا ہے۔ دلچسپ بات یہ ہے کہ پرومو میں سنیل گروور بھی سدھو کا کردار ادا کرتے ہوئے شامل ہیں اور خوب ہنسی مذاق کر رہے ہیں۔ A post shared by Navjot Singh Sidhu (@navjotsinghsidhu) ٹیزر میں دکھایا گیا ہے کہ شو میں سابق بھارتی کرکٹر ہربھجن سنگھ بھی اپنی اہلیہ گیتا بسرا کے ساتھ شرکت کرتے ہیں، جس سے شو میں مزید دلچسپی کا اضافہ ہوگیا ہے۔ سدھو کے پوسٹ پر مداحوں کی جانب سے بےحد خوشی کا اظہار کیا گیا ہے مداح کامیڈی شو میں ان کی واپسی پر خوش ہیں۔ سدھو کی غیر موجودگی میں ان کی نشست پر اداکارہ ارچنا پورن سنگھ نے جگہ لے لی تھی اور وہ اب تک شو میں شریک ہیں تاہم تب سے ہی ناظرین میں اکثر یہ سوال گردش کرتا رہا ہے کہ کیا سدھو شو میں واپس آئیں گے یا نہیں۔ A post shared by Navjot Singh Sidhu (@navjotsinghsidhu) یاد رہے کہ2019  میں پلوامہ حملے پر سدھو کے ایک بیان کے بعد بھارت میں ایک تنازعہ کھڑا ہوگیا تھا، جس کے بعد انتہا پسند ہندوؤں نے ان کے خلاف مظاہرے شروع کیے اور شو سے ان کی برطرفی کا مطالبہ کیا۔ دباؤ کے پیش نظر شو کی انتظامیہ نے سدھو کو شو سے الگ کر دیا تھا۔",entertainment
69,فلم ’سکندر کا مقدر‘ کے ٹریلر لانچ پر تمنا بھاٹیہ نے سب کے دل جیت لیے,https://www.express.pk/story/2732642/film-sikandarkamuqqadar-ke-trailer-launch-par-tamannahbhatia-ne-sb-ke-dil-jeet-lye,"ممبئی کے فائیو اسٹار ہوٹل میں نیٹ فلکس کی فلم ’سکندر کا مقدر‘ کے ٹریلر لانچ میں تمنا بھاٹیہ، جمی شیرگل، اویناش تیواری، اور راجیومہتا سمیت ہدایتکار نیراج پانڈے اور پروڈیوسر رچیکا کپور شیخ نے شرکت کی۔ تقریب کا آغاز اویناش اور جمی کے ایک ڈرامائی منظر سے ہوا، جس کے بعد فلم کا دلچسپ ٹریلر دکھایا گیا۔ تمنا بھاٹیہ اپنی خوبصورت لباس اور دلچسپ باتوں کی وجہ سے اس تقریب کی جان بن گئیں۔ عموماً گلیمرس کرداروں میں نظر آنے والی تمنا نے اس فلم میں سادہ اور غیر گلیمرس روپ اپنایا ہے۔ انہوں نے اس بارے میں کہا، ""میں نے ہمیشہ مختلف کردار ادا کیے ہیں، لیکن زیادہ تر جنوبی فلموں میں۔ اس بار نیراج سر نے مجھے بلایا اور کہا کہ تم پر دل چرانے کا الزام ہوتا ہے، مگر اس بار ہیرا چرانے کا الزام لگے گا۔ میری مَول وِرتی کہہ رہی تھی کہ یہ فلم کرنی چاہیے!"" تمنا نے اپنے ساتھی اداکاروں کی تعریف کرتے ہوئے کہا، ""اویناش محنتی اور قدرتی اداکار ہیں، جبکہ جمی کی شخصیت میں ایک خاص مقناطیسیت ہے جو بغیر کچھ کہے ہی متاثر کرتی ہے۔"" انہوں نے مزید کہا، ""راجیو سر میرے جیم پارٹنر تھے اور ہم مختلف موضوعات پر باتیں کرتے تھے۔"" آخر میں، تمنا نے ہدایتکار نیراج پانڈے کی تعریف کرتے ہوئے کہا کہ ""ان کے ون شاٹ سینز کو بطور اداکار تجربہ کرنا بہت مزے دار تھا۔""",entertainment
70,"IMFنے ایف بی آر کی کارکردگی پر تشویش کا اظہار کیا،شہباز رانا",https://www.express.pk/story/2733366/imf-ne-fbr-ki-karkardagi-par-tashweesh-ka-izhaar-kiya-shehbaz-rana,"تجزیہ کار شہباز رانا کا کہنا ہے کہ آئی ایم ایف کا 5روزہ دورہ آج اختتام پذیر ہو گیا ،اس کو باقاعدہ جائزہ مشن نہیں قرار دیا گیا۔ اسے حکومت پاکستان کے ساتھ اسٹاف لیول بات چیت کہا گیا ہے۔ یہ وفد اچانک آیا آئی ایم ایف کو 6ہفتے بعد ہی پاکستان آنا پڑا۔  ان خیالات کا اظہار انھوں نے ایکسپریس نیوز کے پروگرام ’’دی ریویو‘‘ میں بات چیت کرتے ہوئے کیا،انھوں نے کہا کہ وفد نے اپنی حتمی تشخیص آج وزیر خزانہ اور معاشی ٹیم کے ساتھ شیئر کر لی ہے۔ اس پر جو تجاویز ہیں اس پر انھوں نے حتمی رائے ابھی نہیں دی۔ آئی ایم ایف نے ایف بی آر کی کارکردگی پر تشویش کا اظہار کیا ہے زرعی انکم ٹیکس پر قانون سازی کی حتمی تاریخ 31 اکتوبر تھی۔ تجزیہ کار کامران یوسف نے کہا امریکا کے نئے صدر ڈونلڈ ٹرمپ ویسے تو اگلے سال 20 جنوری کو حلف اٹھائیں گے لیکن اس سے پہلے وہ اپنے کابینہ کے وزرا کا اعلان کر رہے ہیں۔ اب تک انھوں نے جو نامزدگیاں کی ہیں ان سے امریکی حیران ہیں اور پوری دنیا پریشان ہے ۔ جس طرح کی نامزدگیاں انھوں نے کی ہیں ، ایک آدھ کو چھوڑ کر ہر ایک امیدوار کا کہیں نہ کہیں کوئی نہ کوئی تنازع رہا ہے جس سے ظاہر ہوتا ہے کہ پوری دنیا کیوں خوفزدہ بھی ہے اور غیر یقینی کا شکار بھی ہے کہ ٹرمپ کس طرح کے صدر ہوں گے۔ اب تک کی جانے والی نامزدگیوں پر ایک اتفاق ہے کہ میرٹ اہم نہیں ہے بلکہ ٹرمپ سے وفاداری ، یہ پیمانہ ہے جس کے تحت وہاں وزیر لگائے جا رہے ہیں۔ انھوں نے مارکو روبیو کو وزیر خارجہ نامزد کیا ہے۔ ابھی تک جتنی نامزدگیاں ہوئی ہیں کہا یہ جاتا ہے کہ اگر کوئی نامزدگی صرف اور صرف میرٹ پر ہوئی ہے تو ان کی ہے۔",business
71,ٹیکس شارٹ فال اوربیرونی فنانسنگ IMF  کا بنیادی موضوع رہیں,https://www.express.pk/story/2733364/tax-shortfall-aur-bairooni-financing-imf-ka-bunyadi-mauzo-rehain,"حکومت پاکستان کے ساتھ 7 ارب ڈالر کے قرضہ پروگرام پر مذاکرات کے دوران بورڈ آف ریونیوکا ٹیکس شارٹ فال اور ڈھائی ارب ڈالر کی بیرونی فنانسنگ آئی ایم ایف کا اہم موضوع رہی۔ ا س کے علاوہ حکومت پنجاب نیا زرعی انکم ٹیکس کا قانون بھی قومی مالیاتی پیکٹ سے پوری طرح مطابقت نہیں رکھتا۔تاہم پنجاب کی وزیراطلاعات  عظمیٰ بخاری اس کی تردیدکرتی ہیں۔ان کا کہناہے کہ پنجاب کا نیاترمیم شدہ قانون پوری طرح قومی مالیاتی پیکٹ سے مطابقت رکھتا ہے۔ چلو سندھ کے برعکس پنجاب حکومت نے اس ضمن میں قانون سازی تو کی ہے۔ جہاں تک بیرونی فنانسنگ کے گیپ کا تعلق ہے تو اس ضمن میں حکومت پاکستان نے ایک بارپھر چین اور سعودی عرب سے رابطہ کیا ہے۔پاکستان سعودی عرب سے ادھاریا مؤخر ادائیگیوں پر تیل خریدنے کا خواہاں ہے۔پاکستانی حکام کا کہنا ہے کہ بات چیت مکمل ہونے کے بعد ابھی تک آئی ایم ایف نے ٹیکس کے شارٹ فال اور بیرونی فنانسنگ کے حوالے سے اپنی طرف سے کوئی حتمی فیصلہ جاری نہیں کیا۔عالمی ادارے کا وفد واشنگٹن جاکر اپنے ہیڈکوارٹرز سے مشاورت کے بعد کوئی سوالنامہ بھیجے گا۔ عالمی ادارے کو پاورڈسٹریبیوشن کمپنیوں کی نجکاری میں تاخیر پر بھی تشویش ہے،وہ دسمبرتک پاکستان ساورن فنڈ ایکٹ میں بھی ترمیم کا مطالبہ کررہا ہے۔وہ گیس سیکٹر کے سرکلرڈیٹ کی تعریف بھی بدلنا چاہتا ہے۔ وہ بجلی اور گیس کے سرکلر ڈیٹ کی ماہانہ رپورٹنگ کا تقاضا کررہا ہے ،پاور اور پٹرولیم ڈویژنز ابھی تک اس کی باقاعدگی سے مانیٹرنگ نہیں کر رہیں۔آئی ایم ایف نے قومی مالیاتی پیکٹ پر عملدرآمد کے معاملے بعض خامیوں کی بھی نشاندہی کی  ہے۔اس پیکٹ پر پانچوں وزرائے خزانہ  نے دستخط کر رکھے ہیں،اس کا مقصد انکم ٹیکس ریٹس کو یکساں بنانا اور بعض اخراجات کا بوجھ صوبوں کو منتقل کرنا ہے۔",business
72,حکومت کا کھاد بنانے والی کمپنیوں سے قیمتوں میں کمی پر زور,https://www.express.pk/story/2733363/hukoomat-ka-khaad-bananay-wali-companies-se-qeematon-mein-kami-par-zor,اسلام آباد (رپورٹ / ظفر بھٹہ) وفاقی حکومت نے جمعے کے روز کھاد بنانے والی کمپنیوں سے کہا ہے کہ وہ کھاد کی فی بوری قیمت میں 3 ہزار روپے تک کی کمی لائیں تاکہ کسانوں کو ریلیف فراہم کیا جاسکے۔ یہ بات وزیر صنعت و پیداوار رانا تنویر حسین کی زیر صدارت منعقدہ کمیٹی میٹنگ کے دوران کہی گئی۔ اجلاس میں ربیع سیزن کے دوران ملک میں کھاد کے ذخیرے کا جائزہ لیا گیا۔ اس موقع پر رانا تنویر کھاد بنانے والی کمپنیوں کے نمائندوں پر زور دیا کہ کھاد کی فی بوری قیمتوں کو 12 ہزار سے کم کرکے 9 ہزار کی سطح پر لایا جائے۔ اجلاس کے دوران بتایا گیا کہ کھاد بنانے والی کمپنیاں کسانوں کو مہنگے داموں کھاد فروخت کررہی ہیں لہذا انھیں چاہیے کہ وہ  قیمتوں میں کمی لاتے ہوئے کسانوں کو ریلیف فراہم کریں۔ کمپنیوں کے نمائندوں نے قیمتوں میں کمی کی یقین دہانی نہ کراتے ہوئے کہا کہ وہ اس معاملے کر کمپنی انتظامیہ کے سامنے پیش کردیں گے۔ اجلاس کو یہ بھی بتایا گیا کہ مالی سال 24-2023 کے دوران صنعتی اور زراعت کے استعمال کے لیے 22 ہزار ٹن یوریا فروخت ہوئی اور مقامی پیداوار کے مقابلے میں طلب میں اضافے کی وجہ سے ملک میں یوریا کو درآمد بھی کرنا پڑتا ہے۔ اس موقع پر یہ تجویز پیش کی گئی کہ مقامی یوریا کی فروخت کو صرف زراعت کے شعبے تک محدود کردیا جائے اور صنعتی ضروریات کے لیے یوریا درآمد کی جائے یا پھر مقامی کوریا کو صنعتوں کو ان مہینوں میں فراہم کی جائے جب زراعت میں اس کی طلب میں کمی ہوتی ہے- اجلاس کے دوران رانا تنویر نے یقین دہانی کرائی کہ کسانوں کی ضروریات کے لیے کھاد کی دستیابی کو یقینی بنایا جائے گا۔,business
73,پیٹرول کی قیمت فی لیٹر 248 روپے 38 پیسے برقرار,https://www.express.pk/story/2733348/petrol-ki-qemat-fee-liter-248-rupee-38-paisy-barqarar,حکومت نے پیڑولیم مصنوعات کی قیمت میں اگلے 15 روز کے لیے کسی قسم کی تبدیلی نہ کرنے کا فیصلہ کرلیا اور نوٹیفکیشن بھی جاری کردیا۔ وزارت خزانہ کی جانب سے جاری اعلامیے میں کہا گیا ہے کہ آئل اینڈ گیس ریگولیٹر اتھارٹی (اوگرا) نے عالمی مارکیٹ میں گزشتہ دو ہفتوں کے دوران قیمتوں کے رجحان کے تحت اگلے 15 روز کے لیے پیٹرولیم مصنوعات کی قیمت کے حوالے سے کام کیا۔ اعلامیے میں کہا گیا کہ فیصلہ کیا گیا ہے کہ پیٹرول اور ڈیزل کی قیمت میں اگلے 15 روز کے لیے کوئی تبدیلی نہیں کی جائے گی۔ وزارت خزانہ کے مطابق اگلے 15 روز تک ہائی اسپیڈ ڈیزل کی قیمت فی لیٹر 255 روپے 14 پیسے اور پیٹرول کی قیمت فی لیٹر 248 روپے 38 پیسے برقرار رہے گی۔,business
74,حکومت کی آئی ایم ایف کو یکم جنوری سے صوبوں میں انکم ٹیکس عائد کرنے کی یقین دہانی,https://www.express.pk/story/2733321/pakistan-ki-imf-ko-subai-incom-tax-lagane-ki-yaqeen-dahani,"اسلام آباد: پاکستان اور آئی ایم ایف جائزہ مشن کے درمیان پانچ روزہ مذاکرات مکمل ہوگئے، پاکستان نے آئی ایم ایف کو پروگرام پر سختی سے عمل درآمد، یکم جنوری سے صوبوں میں انکم ٹیکس عائد کرنے کی یقین دہانی کرادی۔ ایکسپریس نیوز کے مطابق حکومت نے پانچ روزہ مذاکرات میں آئی ایم ایف کو صوبائی سرپلس بجٹ پر قائل کرلیا ہے اور بیرونی فنانسنگ کے انتظامات کی بھی یقین دہانی کرائی ہے، علاوہ ازیں آئی ایم ایف ٹیم کو بتایا گیا ہے کہ صوبائی مالیاتی معاہدے پر عمل درآمد کے لیے کنسلٹنٹ ہائر کیے جائیں گے۔ ذرائع کے مطابق مشن چیف کی سربراہی میں آئی ایم ایف کے وفد نے پانچ روز تک پاکستانی حکام کے ساتھ بات چیت کی جب کہ مذاکرات کے آخری روز آئی ایم ایف جائزہ مشن نے وزیر خزانہ محمد اورنگزیب سے تفصیلی ملاقات کی۔ وزارت خزانہ ذرائع کا کہنا ہے کہ اس ملاقات میں وزیر خزانہ نے عالمی مالیاتی ادارے کو پروگرام پر سختی سے کاربند رہنے کی یقین دہانی کرائی ہے، آئی ایم ایف نے ٹیکس اہداف، قومی مالیاتی معاہدے پر عمل درآمد پر زور دیا۔ ذرائع کا کہنا ہے کہ آئی ایم ایف مشن پہلے اقتصادی جائزے کیلئے فروری یا مارچ میں پاکستان آئے گا، پاکستان کے ساتھ ایک ارب دس کروڑ ڈالرکی دوسری قسط کیلئے جائزہ مذاکرات ہوں گے۔ وزیر خزانہ محمداورنگزیب سے آئی ایم ایف وفد کی ہوئی الوداعی ملاقات میں ملک کی معاشی صورتحال کا جائزہ لیا گیا۔ وزارت خزانہ ذرائع کے مطابق وزیر خزانہ نے وفد کو بجٹ اہداف اور آئی ایم ایف کی شرائط پر عمل درآمد کے بارے میں بریف کیا۔ وزیرخزانہ نے قرض پروگرام میں رہتے ہوئے ملکی معیشت کے فروغ پر بھی وفد سے گفتگو کی۔ ملاقات کے دوران کلائمیٹ فنانسنگ کیلئے وفد سے بات چیت ہوئی۔ آئی ایم ایف وفد کے ساتھ اب اقتصادی جائزہ مارچ میں ہوگا، آئی ایم ایف وفد نے ملاقات میں شرائط پر سختی سے عمل درآمد کا مطالبہ کیا ہے جب کہ وفد پاکستان کی معاشی صورتحال پر رپورٹ مرتب کرے گا۔ ذرائع کے مطابق عالمی مالیاتی ادارے کو یکم جنوری 2025ء سے صوبوں میں انکم ٹیکس عائد کرنے کی یقین دہانی کروائی گئی ہے جبکہ چاروں صوبوں کے بجٹ سرپلس کی شرط بھی پوری کر دی گئی ہے۔ ذرائع کا کہنا ہے کہ آئی ایم ایف مشن کی جانب سے مذاکرات کے دوران صوبائی حکومتوں کے نمائندوں سے غیر معمولی سوالات کئے گئے اور آئی ایم ایف نے جنوری 2025ء سے زرعی آمدن پر ٹیکس وصولی شروع کرنے پرزور دیا ہے جس پر حکومت نے یقین دہانی کروائی ہے کہ جنوری سے زرعی آمدنی پر ٹیکس وصولی شروع کردی جائے گی۔ ذرائع کے مطابق آئی ایم ایف ٹیم کو بتایا گیا ہے کہ صوبائی مالیاتی معاہدے پر عمل کیلئے کنسلٹنٹ ہائر کیے جائیں گے سندھ کو قانون سازی جلد کرنے کی ہدایت، خیبرپختواں خواہ نے ہوم ورک کر لیا ہے۔ ذرائع کا یہ بھی کہنا ہے کہ حکومت نے بیرونی فنانسنگ کے انتظامات کی بھی یقین دہانی بھی کرا دی ہے۔ وفد کے دورے میں ایف بی آر کے اہداف میں کمی کو پورا کرنے پر بات چیت ہوئی، اس کے علاوہ انرجی سیکٹر کی اصلاحات پر بھی تبادلہ خیال کیا گیا۔ ذرائع کے مطابق وفد کی پیٹرولیم مصنوعات پر جی ایس ٹی عائد کرنے کی تجویز دی گئی تھی، اس وقت صفر جی ایس ٹی عائد ہے، پیٹرولیم مصنوعات پر 60 روپے فی لیٹر پیٹرولیم لیوی وصول کیا جا رہا ہے جسے بڑھا کر 70 روپے کرنے کا امکان ظاہر کیا گیا تھا۔ اس کے علاوہ آئی ایم ایف ٹیم کو پانچ روزہ مذاکرات کے دور انٹیکس شارٹ فال، تاجر آسان ٹیکس، توانائی شعبے، ایف بی آر اصلاحاتی پلان پر بریفنگ دی گئی۔ آئی ایم ایف ٹیم نے اجلاس کے دوران سخت سوالات بھی کیے جبکہ ایف بی آر نے ٹیکس شارٹ فال کے بارے میں بریفنگ دیتے ہوئے کہا تھا کہ مہنگائی اور درآمدات میں کمی کی وجہ سے ٹیکس شارٹ فال آیا، رواں مالی سال کے پہلے چار ماہ ٹیکس وصولی ہدف سے 190 روپے کم ہوئی ہے جبکہ آئی ایم ایف نے حکومت پر 12 ہزار 970 ارب کا ٹیکس ہدف پورا کرنے کیلئے کوششیں تیز کرنے پر زور دیا ہے جبکہ اجلاس کے دوران آئی ایم ایف کو ایف بی آر کے اصلاحاتی منصوبے اور توانائی شعبے کے بارے میں بھی بریفنگ دی گئی اور سولرائزیشن کو محدود کرنے پر بھی زور دیاگیا۔ عالمی مالیاتی فنڈ ٹیم کی جانب سے سولر نیٹ میٹرنگ کے نظام پر بھی سوالات کیے گئے ذرائع نے دعویٰ کیا ہے کہ آئی ایم ایف نے پیٹرولیم مصنوعات پر جنرل سیلز ٹیکس (جی ایس ٹی) عائد کرنے کے علاوہ لیوی بھی 70 روپے کرنے کا مطالبہ کیا تھا اور آئی ایم ایف کی تجویز ماننے کی صورت میں 16 نومبر سے پٹرول اور ڈیزل کی قیمتوں میں نمایاں اضافے کا امکان ہے۔",business
75,صرافہ مارکیٹ میں سونے کی قیمت میں پھر اضافہ,https://www.express.pk/story/2733314/sarafa-market-soney-ki-qeemat-main-phir-azafa,"بین الاقوامی بلین مارکیٹ میں سونے کی قیمت میں اضافے کے بعد مقامی صرافہ مارکیٹ میں بھی سونا ایک مرتبہ پھر مہنگا ہوگیا۔ بین الاقوامی بلین مارکیٹ میں فی اونس سونے کی قیمت میں 13 ڈالر کا اضافہ ہوا اور سونے کی قیمت 2565ڈالر کی سطح پر آئی، جس کے نتیجے میں مقامی صرافہ مارکیٹوں میں بھی جمعے کو 24 قیراط کے حامل فی تولہ سونے کی قیمت میں اضافہ ہوا۔ صرافہ مارکیٹ میں فی تولہ سونے کی قیمت 1300 روپے کے اضافے سے دو لاکھ 67 ہزار 700 روپے کی سطح پر آگئی اور فی 10 گرام سونے کی قیمت بھی 1115روپے کے اضافے سے دو لاکھ 29 ہزار 510 روپے کی سطح پر آگئی ہے۔ دوسری جانب فی تولہ چاندی کی قیمت بغیر کسی تبدیلی کے 3250روپے اور 10گرام چاندی کی قیمت بھی بغیر کسی تبدیلی کے 2786روپے کی سطح پر مستحکم رہی۔",business
76,انٹربینک اور اوپن مارکیٹ میں ڈالر کی قدر گرگئی,https://www.express.pk/story/2733313/interbank-aur-open-market-mein-dollar-ki-qader-girgaee,"حکومت اور آئی ایم ایف ریویو مشن کے درمیان باہمی افہام کے ساتھ مذاکرات میں پیشرفت، ریونیو ہدف حاصل کرنے کے لیے حکومت کا آئی ایم ایف کو زرعی انکم ٹیکس کی شرح 45فیصد تک بڑھانے کی یقین دہانی جیسے عوامل کے باعث زرمبادلہ کی دونوں مارکیٹوں میں جمعہ کو بھی ڈالر کی نسبت روپیہ تگڑا رہا۔ آئی ایم ایف ریویو مشن کو فنانشل گیپ پورا کرنے کی سفارشات کے علاوہ اوورسیز پاکستانیوں کی ترسیلات زر بڑھنے، روشن ڈیجیٹل اکاؤنٹ میں انفلوز مزید بڑھنے کی توقعات کے باعث انٹربینک مارکیٹ میں کاروباری دورانیے میں ایک موقع پر ڈالر کی قدر 28پیسے کی کمی سے 277روپے 46پیسے کی سطح پر بھی آگئی تھی۔ بعدازاں سپلائی میں بہتری آتے ہی مارکیٹ فورسز کی ڈیمانڈ بڑھنے سے بعد دوپہر ڈالر کی پیش قدمی شروع ہوئی تاہم کاروبار کے اختتام پر ڈالر کے انٹربینک ریٹ 08پیسے کی کمی سے 277روپے 66پیسے کی سطح پر بند ہوئے۔ اسی طرح  اوپن کرنسی مارکیٹ میں ڈالر کی قدر 09پیسے کی کمی سے 278روپے 65پیسے کی سطح پر بند ہوئی۔",business
77,"حکومت پنجاب کا پہلی سہہ ماہی میں 40 ارب روپے کا سرپلس، وزارت خزانہ کی تصدیق",https://www.express.pk/story/2733294/punjab-govt-ka-pheli-sehmai-m-40arab-rupees-ka-surplus-wazart-e-khazana-ki-tasdeeq,وزارت خزانہ نے حکومت پنجاب کی جانب سے مالی سال 25۔2024 کی پہلی سہہ ماہی میں 40 ارب روپے صوبائی سرپلس کے حصول کے بیان کی تصدیق کر دی۔ حکومت پنجاب نے مالی سال 25۔2024 کے لیے اپنے بجٹ میں صوبائی سرپلس کی مد میں 630 ارب روپے رکھے ہیں جس پر آئی ایم ایف کا اتفاق ہے۔ وزارت خزانہ نے پہلی سہہ ماہی میں مالیاتی آپریشن کے تازہ ترین اعداد و شمار آئی ایم ایف کے ساتھ 14 نومبر کو شئیر کیے ہیں۔ آئی ایم ایف کی تائید کے بعد وزارت خزانہ نے اپنی ویب سائٹ پر نظر ثانی شدہ اعداد و شمار آویزاں کر دیے ہیں جن کے مطابق پنجاب کا صوبائی سرپلس 40 ارب روپے ہے۔ حکومت پنجاب نے حالیہ سالوں میں صوبائی سرپلس کے حصول میں نمایاں کردار ادا کیا ہے۔ آئی ایم ایف کے ساتھ طے پانے والے نظر ثانی شدہ صوبائی سرپلس کے حساب سے حکومت پاکستان نے مالی سال 25۔2024 کی پہلی سہہ ماہی میں آئی ایم ایف کے ساتھ طے پائے 342 ارب صوبائی سرپلس کے ہدف کے مقابلے میں 360 ارب روپے کا صوبائی سرپلس حاصل کر لیا ہے۔,business
78,سوئی گیس کمپنیوں کیلیے آر ایل این جی کی قیمت کا تعین کر دیا گیا,https://www.express.pk/story/2733289/sui-gas-companies-ke-liay-rlng-ki-qeemat-ka-tayun-kr-diya-gaya,"آئل اینڈ گیس ریگولیٹری اتھارٹی (اوگرا) نے سوئی گیس کمپنیوں کے لیے آر ایل این جی کی قیمتوں کا تعین کر دیا۔ ترجمان اوگرا کے مطابق نئی قیمتوں کا اطلاق یکم نومبر 2024 سے ہوگا۔ آرایل این جی کی قیمتوں میں اضافہ ڈی ای ایس کی قیمت میں اضافے کی وجہ سے ہے، قیمتوں کا نوٹیفکیشن اوگرا ویب سائٹ پر موجود ہے۔",business
79,سونے کی عالمی اور مقامی مارکیٹوں میں قیمت آج پھر بڑھ گئی,https://www.express.pk/story/2733286/gold-prices-for-15-11-2024,"سونے کی عالمی اور مقامی مارکیٹوں میں قیمت میں آج پھر اضافہ ہوگیا۔ بین الاقوامی  مارکیٹ میں فی اونس سونے کی قیمت میں 13 ڈالر کا اضافہ ہونے کے بعد نئی عالمی قیمت 2565 ڈالر کی سطح پر آ گئی۔ دوسری جانب مقامی صرافہ بازار میں جمعہ کے روز 24 قیراط کے حامل فی تولہس ونے کی قیمت میں 1300 روپے کا اضافہ ہوا، جس  کے بعد نئی قیمت 2 لاکھ 67 ہزار 700 روپے فی تولہ ہو گئی۔ اسی طرح  ملک میں فی 10 گرام سونے کی قیمت بھی 1115 روپے اضافے سے 2 لاکھ 29 ہزار 510 روپے کی سطح پر آ گئی۔",business
80,"اسٹاک ایکسچینج میں آج بھی تیزی، انڈیکس 95 ہزار پوائنٹس کی بلند ترین سطح عبور کرگیا",https://www.express.pk/story/2733245/stock-exchange-me-aaj-phir-taizi,"پاکستان اسٹاک ایکسچینج میں آج پھر تیزی کا رجحان ہے، اس دوران 100 انڈیکس 95 ہزار پوائنٹس کی نئی بلند ترین سطح کو بھی عبور کرگیا۔ کاروباری ہفتے کے آخری روز بازارِ حصص میں زبردست تیزی کا رجحان دیکھنے میں آ رہا ہے۔ مارکیٹ کا آغاز 770 پوائنٹس کی تیزی کے ساتھ ہوا، جس کے نتیجے میں کے ایس ای 100 انڈیکس بڑھ کر 94962 پوائنٹس کی بلند ترین سطح کو چھو گیا۔ جمعہ کے روز پی ایس ایکس میں جاری تیزی سرمایہ کاروں کے اعتماد کا مظہر ہے۔ آج بھی کاروبار کے پہلے سیشن میں گزشتہ ہفتوں سے جاری تیزی کا رجحان غالب ہے اور کے ایس ای 100 انڈیکس ریکارڈ سطح پر ٹریڈ کررہا ہے جو کہ تاریخ کی بلند ترین سطح یعنی 95 ہزار پوائنٹس کے نزدیک پہنچ چکا ہے۔ بعد ازاں مارکیٹ کے دوسرے سیشن میں کے ایس ای 100 انڈیکس میں 939 پوائنٹس کی ریکارڈ ساز تیزی ہوئی، جس کے نتیجے میں 95 ہزار کی سطح عبور کرکے انڈیکس 95131 پوائنٹس کی بلند سطح پر پہنچ گیا۔",business
81,پاکستان کی آئی ایم ایف کو زرعی انکم ٹیکس کی شرح 45 فیصد تک بڑھانے کی یقین دہانی,https://www.express.pk/story/2733218/pakistan-ki-imf-ko-zarai-income-tax-ki-sharah-45-fisad-tk-barhane-ki-yaqeen-dehani,"پاکستان نے بین الاقوامی مالیاتی فنڈ (آئی ایم ایف) کو یقین دہانی کرائی ہے کہ کم از کم 3صوبے زرعی انکم ٹیکس کی شرح کو 45 فیصد تک بڑھانے کے لیے اپنے قوانین میں ترمیم کرنے کے لیے تیار ہیں۔ سندھ نے منظوری کو پنجاب کی جانب سے پہلے قانون کے نفاذ سے جوڑ دیا ہے۔ جاری بات چیت کے دوران آئی ایم ایف نے پاکستان سے یہ بھی کہا ہے کہ وہ پانچ سالوں میں تمام پاور پلانٹس کو کی جانے والی غیر فعال صلاحیت کی ادائیگیوں کے بارے میں معلومات شیئر کرے۔ اس کا مقصد بجلی کی قیمت سے متعلق توانائی کے معاہدوں پر دوبارہ گفت و شنید کی حکومتی مہم کے حقیقی مثبت اثرات کا جائزہ لینا ہے۔ آئی ایم ایف نے آخری صارفین کے لیے بجلی کی قیمت کو کم کرنے کے لیے پاور پرچیز ایگریمنٹس (پی پی اے) پر دوبارہ گفت و شنید کرنے پر بھی زور دیا ہے۔ پاکستانی ذرائع کے مطابق آئی ایم ایف نے گزشتہ چار سالوں کے لیے اصل ادائیگی کے اعداد و شمار اور حالیہ مالی سال کے لیے متوقع بیکار صلاحیت کی ادائیگیوں کو شیئر کرنے کو کہا ہے۔ یاد رہے حکومت پہلے ہی توانائی کی خریداری کے پانچ معاہدے ختم کر چکی ہے اور مزید 18 پاور پلانٹس کے ساتھ معاہدوں کا جائزہ لے رہی ہے۔ حکومت  کے خلاف یہ تنقید بھی کی گئی تھی کہ وہ  پاور پلانٹس کے ساتھ ملی بھگت کرنے والے  بیوروکریٹس کو تحفظ دے رہی ہے۔ گزشتہ ہفتے وزیراعظم کے معاون خصوصی برائے توانائی اور انرجی ٹاسک فورس کے شریک چیئرمین محمد علی نے پارلیمانی کمیٹی کو دیے گئے ایک بیان میں کہا تھا کہ وفاقی حکومت توقع کر رہی ہے کہ آئی پی پیز کے ساتھ معاہدوں پر دوبارہ گفت و شنید کرنے یا ان معاہدوں کو ختم کرنے سے سالانہ 300 ارب روپے تک کی بچت ہوگی۔ ذرائع کے مطابق 51 روپے فی یونٹ لاگت میں سے 18.5 روپے فی یونٹ بیکار کیپسٹی کی لاگت ہے، قیمت میں شامل 16روپے  فی یونٹ ایسی کراس سبسڈی ہے جو حکومت 200 یونٹ تک کے صارفین کو سستی بجلی فراہم کرنے کے لیے اعلیٰ کیٹیگری کے صارفین سے زبردستی وصول کرتی ہے۔ رہائشی اور تجارتی صارفین سے وصول کی جانے والی اس کراس سبسڈی کو ختم کرنے سے توانائی کے سودوں پر دوبارہ گفت و شنید کرنے سے 800 فیصد زیادہ فوائد حاصل ہوسکتے ہیں۔ دوسری طرف، آئی ایم ایف نے صوبائی حکومتوں سے صوبائی مالیاتی امور اور زرعی انکم ٹیکس کی شرح 45 فیصد تک بڑھانے کے حوالے سے آئی ایم ایف کی شرط پر عمل درآمد کی صورتحال پر الگ الگ بریفنگ لی ہے۔ ان اجلاسوں کے حوالے سے ذرائع نے بتایا کہ پہلے پنجاب پھر بلوچستان اسمبلی قانون منظور کرے گی۔ خیبر پی کے اسمبلی اس قانون کو اسی وقت منظور کرے گی جب سندھ اسمبلی اسے منظور کر ے گی۔ ذرائع کے مطابق سندھ نے اپنی منظوری کو پنجاب اسمبلی کے قانون کے نفاذ سے جوڑ دیا ہے۔ صوبوں کو خدشہ ہے کہ سندھ 45 فیصد شرح کے ساتھ بل کی منظوری نہیں دے گا کیونکہ صوبائی حکومت نے پہلے ہی ایک ہی مرتبہ میں ٹیکس کی شرحوں کو 45 فیصد تک بڑھانے کے خلاف بات کی تھی۔ ’’دی ایکسپریس ٹریبیون‘‘ کی طرف سے دیکھے گئے زرعی انکم ٹیکس بل کے ایک مسودے میں تجویز کیا گیا ہے کہ چھوٹی کمپنی کے لیے انکم ٹیکس کی شرح 20 فیصد اور عام کمپنی کے لیے 29 فیصد ہوگی۔ افراد کے لیے 6 لاکھ سے زائد سے لیکر 12لاکھ تک سالانہ آمدنی والے کسانوں پر 15فیصد انکم ٹیکس لگایا جانے کی تجویز دی گئی ہے۔ 16 لاکھ روپے تک کی آمدنی پر  20 فیصد کی شرح سے ٹیکس ہوگا۔ 32لاکھ  آمدن والوں پر شرح 30فیصد ہوگی۔ 56لاکھ روپے تک کی آمدنی پر شرح 40فیصد ہوگی۔ سالانہ 56لاکھ روپے سے زیادہ  آمدن  والے کسان پر ٹیکس کی شرح 45فیصد کی جائے گی۔ اسی طرح، 15کروڑ سے 20کروڑ تک آمدنی والا زمیندار ایک فیصد سُپر ٹیکس دے گا۔ 25لاکھ روپے تک آمدن والا زمیندار 2فیصد، 30کروڑ تک آمدن والا 3فیصد، 40کروڑ  آمدن والا 6فیصد، 50کروڑ تک آمدن والا 8فیصد اور 50کروڑ سے زیادہ  آمدن والا زمیندار 10فیصد سُپر ٹیکس ادا کرے گا۔",business
82,تیل و گیس کی یومیہ پیداوار میں ہفتہ وار بنیاد پر اضافہ,https://www.express.pk/story/2733212/oil-gas-ki-yomiya-pedawar-mein-hafta-waar-bunyaad-par-izafah,"ملک میں تیل وگیس کی یومیہ پیداوارمیں ہفتہ واربنیاد پراضافہ ریکارڈ کیا گیا، ادھر رواں مالی سال کے پہلے4 ماہ میں یورپی یونین سے ترسیلات زر بڑھ گئیں۔ پاکستان پٹرولیم انفارمیشن سروسز کے اعدادوشمار کے مطابق 8 نومبرکو ختم ہفتہ میں خام تیل کی اوسط یومیہ پیداوار66903 بیرل رہی جوکہ پیوستہ ہفتہ کی یومیہ  65582 بیرل پیدا وارسے 2 فیصد زائد ہے۔ اس دوران گیس کی اوسط یومیہ پیداوار 3003 ایم ایم سی ایف ڈی رہی جوکہ پیوستہ ہفتہ کی یومیہ 2737 ایم ایم سی ایف ڈی پیداوار سے 10فیصد زائد ہے۔ اسٹیٹ بینک کے اعدادوشمارکے مطابق رواں مالی سال کے پہلے چار ماہ میں یورپی یونین میں مقیم پاکستانیوں نے 1.451 ارب ڈالر ارسال کیے جوکہ گزشتہ سال کی اسی مدت میں ارسال1.141ارب ڈالر سے27.1 فیصد زیادہ ہے۔",business
83,"پنجاب کی فلور ملز کو سرکاری گندم اجرا کی بھیک نہیں چاہیے، حافظ احمد قادر",https://www.express.pk/story/2733210/punjab-ki-flour-mills-ko-sarkari-gandum-ijra-ki-bheek-nahi-chahiye-hafiz-ahmed-qadir,"پنجاب کی فلور ملز کو سرکاری گندم اجراء کی بھیک نہیں چاہیے ،ہمارا ایک ہی مطالبہ ہے کہ حکومت اوپن مارکیٹ کی گندم قیمتوں کے مطابق آزادانہ کاروبار کرنے دے. قیمتوں کا سرکاری نوٹیفیکیشن واپس لیا جائے یا اسے مارکیٹ قیمت کے مطابق کیا جائے، موجودہ نوٹیفیکیشن کی آڑ میں کچھ خاص مقاصد حاصل کرنے کی کوشش کی جا رہی ہے. پنجاب کی اوپن مارکیٹ اور فلورملز کے پاس اتنی گندم موجود ہے کہ نئی فصل آنے تک کوئی قلت نہیں ہوگی لیکن آئندہ گندم پیداوار35 سے40 لاکھ ٹن کم ہونے کا خدشہ ہے جس سے نمٹنے کیلئے پنجاب حکومت کو موجودہ سرکاری گندم سٹاکس کو تب تک محفوظ رکھنا چاہیے جب تک گندم پیداوار کا حتمی تخمینہ نہیں بنتا۔ ان خیالات کا اظہارپاکستان فلورملز ایسوسی ایشن کے سابق سینئر وائس چیئرمین اور آواز گروپ کے مرکزی رہنما حافظ احمد قادر نے ایکسپریس کے ساتھ خصوصی گفتگو میں کیا۔ حافظ احمد قادر نے کہا کہ اس وقت فلورملنگ انڈسٹری کو کسی بحران کا سامنا نہیں ماسوائے محکمہ خوراک کے جاری کردہ غیر حقیقی نوٹیفیکیشن کے۔ لاہور میں گندم کی قیمت3050 تا 3070 روپے فی من ہے لیکن محکمہ خوراک کے نوٹیفیکیشن میں2900 درج ہے اس سے زیادہ ظاہر کرنے پر جرمانے بھرنا پڑتے ہیں۔ حکومت حقیقت پسندی اختیار کرتے ہوئے مارکیٹ بیسڈ نوٹیفیکیشن جاری کرے ، جیسا کہ حکومت کے ساتھ طے ہوا مگر اس پر عمل نہیں کیا گیا، محکمہ خوراک ہر15 دن بعد ہمارے ساتھ بیٹھ کر قیمتوں کا جائزہ لیکر نوٹیفیکیشن پر نظر ثانی کرے۔ اس وقت فلورملز کے پاس 12 لاکھ ٹن گندم موجود ہے جبکہ لاکھوں ٹن گندم مارکیٹ میں پڑی ہے، فلورملز کی کوشش ہے کہ اپریل میں نئی گندم آنے تک اپنے سٹاکس کے ساتھ مارکیٹ سے گندم خرید کر مکسنگ سے پسائی کی جائے ۔",business
84,پٹرولیم شعبے کو ڈی ریگولیٹ اور گیس کی یکساں قیمتوں پر غور,https://www.express.pk/story/2733202/petroleum-shobay-ko-d-rigolit-aur-gas-ki-yaksaa-qeematon-par-ghhor,"وفاقی حکومت نے پٹرولیم شعبے کو حکومتی فیصلوں سے آزاد اور ملک میں مختلف اقسام کی گیسوں بشمول قدرتی مائع گیس (ایل این جی) کی قیمتوں کو یکساں بنانے کے لیے مشاورت کا عمل تیز کردیا۔ یہ ہدایات وزیر اعظم شہباز شریف نے گزشتہ روز ایک میٹنگ کے دوران پٹرولیم ڈویژن کو جاری کیں۔ ذرائع نے ایکسپریس کو بتایا کہ اس حوالے سے وزیر اعظم آفس میں ایک اعلیٰ سطح کا اجلاس ہوا جس میں پٹرولیم شعبے سے متعلق اہم مسائل پر غور کیا گیا۔ میٹنگ میں پٹرولیم شعبے کو حکومتی فیصلوں سے آزاد کرنے سے متعلق مختلف تجاویز پر غور کیا گیا اس کے علاوہ مختلف صنعتی شعبوں کے لیے گیس کی یکساں قیمتوں کے نفاذ کا معاملہ بھی زیر غور آیا۔ ذرائع کے مطابق ابتدائی طور پر حکومت غور کررہی ہے کہ ریفائنری سے متعین ہونے والی پٹرولیم منصوعات کی قیمتوں کو مارکیٹ پر چھوڑ دیا جائے (ڈی ریگولیٹ) اور اسی طرح بعد ازاں یہ اقدام ڈپو سے نکلنے والی مصنوعات کے حوالے سے آگے بڑھایا جائے۔ ڈپو سے نکلنے والی پیٹرولیم مصنوعات کی قیمتوں میں رسد کے اخراجات، ڈیلروں کا منافع اور آئل مارکیٹنگ کمپنیوں کا منافع بھی شامل ہوتا ہے تاہم ڈیلروں کی جانب سے ان قیمتوں کو حکومتی فیصلوں سے آزاد کرنے کی مخالفت کی جارہی ہے کیونکہ بصورت دیگر انھیں مقامی مارکیٹ میں قیمتوں کے تعین کے لیے مسابقت کا سامنا کرنا پڑے گا۔ آئل انڈسٹری کے ذرائع کا کہنا ہے کہ حکومت ان تجاویز اور مسائل پر کافی عرصے سے غور کررہی ہے تاہم اس حوالے سے ابھی تک کوئی عملی قدم نہیں اٹھایا گیا۔ کنویں سے نکلنے والی گیس کی قیمتوں کے حوالے سے ذرائع کا کہنا تھا کہ اس گیس کا تعلق تیل اور گیس تلاش کرنے والی کمپنیوں سے ہوتا ہے لہذا ان کی یکساں قیمتوں کا تعین کرنا ممکن نہیں ہے کیونکہ تیل کمپنیوں نے حکومت سے مختلف معاہدے کررکھے ہیں جن کی رو سے مختلف کنوؤں سے نکلنے والی گیس کی قیمتیں مختلف متعین ہوتی ہیں لہذا ان معاہدوں میں تبدیلی ممکن نہیں ہے تاہم پائپ کے ذریعے فراہم کی جانے والی گیس اور قدرتی مائع گئس (ایل این جی) کی یکساں قیمتوں کو متعین کرنے کا حکومت کے پاس اختیار ہے۔",business
85,"ملک میں 58 فیصد غیرقانونی سگریٹ کی فروخت کا انکشاف، ٹیکس چوری 300 ارب تک پہنچ گئی",https://www.express.pk/story/2733161/58-percent-illegal-cigarette-tax-chori-300-arab-tak-puhanch-gai,"تقریب سے خطاب میں وزیر مملکت برائے خزانہ علی پرویز ملک کا کہنا تھا کہ اگر سگریٹ سیکٹر سے یہ دو سے تین سو ارب روپے کا اضافی ٹیکس آجائے تو دودھ کے ڈبے اور تنخواہ دار طبقے پر بھی عائد کردہ اضافی ٹیکس واپس ہوجائے گا وزیر اعظم شہباز شریف تنخواہ دار طبقے پر ٹیکسز کا بوجھ کم کرنا چاہتے ہیں، مہنگائی کی شرح 38 فیصد سے کم ہو کر 7 فیصد تک محدود ہو چکی ہے، رواں مالی سال 35 سو ارب روپے کے ٹیکسز لگائے گئے، گزشتہ 70 سال سے قائم سسٹم کے تحت ملک نہیں چل سکتا۔ انہوں نے کہا کہ کرنٹ اکاوٴنٹ خسارہ 18 ارب ڈالر تک پہنچ چکا تھا جسے کنٹرول کیا گیا، ملک کو قرضوں کے چنگل سے نکالنے کیلئے آمدن میں اضافہ اور ٹیکس چوری روکنا ہوگی، ہم اقدامات کررہے ہیں کہ یہ آئی ایم ایف کا آخری پروگرام ثابت ہو، گزشتہ ادوار میں ڈالر کی قلت کے باعث یومیہ ڈالر کی قیمتوں میں اتار چڑھاوٴ ہوتا رہا۔ ان کا مزید کہنا تھا کہ ایف بی آر نے ٹریک اینڈ ٹریس سسٹم کو نافذ کرنے میں انتھک محنت کی ہے، ایف بی آر کو ٹیکس اکٹھا کرنے کیلئے ٹیکس چوروں کو پکڑنا ہوگا، ایف بی آر انفورسمنٹ بہتر بنانے کیلئے وسائل فراہمی کی سمری منظور کی گئی ہے۔ ان کا کہنا تھا کہ رپورٹ میں بتایا گیا ہے کہ ملک میں 264 برانڈز ہیں جبکہ ایف بی آر کے پاس 154 برانڈ رجسٹرڈ ہیں اور ان سگریٹ ساز کمپنیوں میں ٹریک اینڈ ٹریس سسٹم لاگو ہیں، جن پانچ کمپنیوں نے ٹریک اینڈ ٹریس سسٹم لاگو نہیں کیا تھا ان کمپنیوں کو سیل کردیا گیا تھا جو کہ ابھی تک سیل ہیں۔ ان کا کہنا تھا کہ ٹریک اینڈ ٹریس سسٹم انیس بیس سال سے لاگو کرنے کی کوششیں کررہے تھے بالآخر 2021ء میں یہ سسٹم لاگو کردیا گیا، سگریٹ سیکٹر کے بعد فرٹیلائزر، شوگر اور سمینٹ سمیت چار مزید شعبوں میں بھی نافذ کردیا گیا ہے۔ ایک سوال کے جواب میں ان کا کہنا تھا کہ ملک بھر میں سگریٹ فروخت کرنے کے ساڑھے سات لاکھ آؤٹ لیٹس ہیں لہذا ان کی مانیٹرنگ اور چیکنگ کیلئے بھاری افرادی قوت بھرتی نہیں کی جاسکتی البتہ جدید ٹیکنالوجی کے استعمال سے ان کی مانیٹرنگ کی جاسکتی ہے یہی وجہ ہے کہ ڈیجیٹائزیشن کی جارہی ہے۔ انہوں نے کہا کہ ملک میں جعلی سگریٹ مینوفیکچرنگ پر قابو پالیا گیا ہے جس کا اظہار آئی پی او آر کی رپورٹ میں بھی کیا گیا ہے جہاں تک اسمگلنگ کا تعلق ہے اور نان ڈیوٹی پیڈ سگریٹ کا تعلق ہے تو ان کی روک تھام کے لیے بھی اقدامات کئے جارہے ہیں جلد قانون لایا جارہا ہے جس میں اسمگل شدہ و نان ڈیوٹی پیڈ سگریٹ فروخت کرنے والے آوٹ لیٹس سیل کرنے اور ان پر بھاری جرمانے عائد کرنے کے اختیارات دیئے جارہے ہیں۔ انہوں نے مزید کہا کہ اس کے ساتھ ساتھ صوبائی اتھارٹیز و ایجنسیوں کو بھی کاروائی کے اختیارات دیئے جارہے ہیں جس کے تحت ملک بھر میں پولیس اسٹیشنز بھی اسمگل شدہ و نان ڈیوٹی پیڈ سگریٹ بیچنے والوں کے خلاف کارروائی کرسکیں گے اور توقع ہے کہ اکتیس دسمبر تک یہ قانون لاگو ہوجائیں گے۔ رپورٹ کے مطابق پاکستان میں ایک سگریٹ کا پیکٹ کم از کم 80 روپے میں فروخت ہورہا ہے، 197 برانڈز کا سگریٹ کم از کم قیمت سے نیچے فروخت ہورہا ہے، 166  اسمگلڈ سگریٹ کے برانڈز مارکیٹ میں فروخت ہورہے ہیں تمباکو کے شعبے میں ٹریک اینڈ ٹریس سسٹم پر عمل درآمد کرنے کی کوششیں 2021 میں تین دیگر شعبوں کے ساتھ شروع ہوئیں جن میں سیمنٹ، کھاد اور چینی کے شعبے شامل تھے۔ رپورٹ کے مطابق جولائی 2022ء سے ٹریک اینڈ ٹریس کی مہر کے بغیر سگریٹ کا پیک فروخت کرنا غیر قانونی ہے تاہم حتمی تاریخ گزرنے کے بعد سیاس سسٹم پر عمل درآمد صرف ایک خواب ہی رہا ہے، آئی پی او آر نے پنجاب اور سندھ کے 11 شہروں میں مارکیٹ پر تحقیق کی جس میں 18 مارکیٹوں میں 40 پرچون فروشوں (retailers) کی دکانوں کا ڈیٹا اکٹھا کیا گیا جس میں کل 720 دکانیں شامل تھیں،اس تحقیق کے دو مقاصد تھے؛ فروخت کے وقت ٹریک اینڈ ٹریس سسٹم پر عمل درآمد کی صورت حال کا پتا لگانا اور سگریٹ کے لیے کم از کم طے شدہ قانونی قیمت(ایم ایل پی) پر عمل درآمد کا جائزہ لینا جو ایف بی آر کی طرف سے لازمی ہے۔ مزید یہ کہ وہ دیگر طے شدہ قانونی تقاضوں پر بھی عمل درآمد نہیں کر رہے تھے۔ 19 برانڈ تمام طے شدہ قانونی تقاضوں کے مطابق عمل درآمد کرتے پائے گئے مگر وہ کم از کم طے شدہ قانونی قیمت سے زیادہ قیمت پر فروخت کر رہے تھے۔ کلیدی مقررین میں ایف بی آر کے ٹریک اینڈ ٹریس سسٹم کے پروجیکٹ ڈائریکٹر محمد ظہیر قریشی بھی شامل تھے جنہوں نے اس سسٹم کے نفاذ کی موجودہ صورت حال کے بارے میں بتایا۔ تقریب کی صدارت علی پرویز ملک، رکن قومی اسمبلی اور وزیر مملکت برائے خزانہ و محصولات نے کی جنہوں نے تمام شعبوں میں اس سسٹم پر عمل درآمد کو یقینی بنانے کے لیے حکومت کے عزم پر اپنا نقطہ نظر پیش کیا۔ اس کے علاوہ انہوں نے اس بات پر بھی زور دیا کہ مذکورہ سسٹم کے اہداف کو حاصل کرنے کے لیے بہتر ریگولیٹری اقدامات کی ضرورت ہے، اس سسٹم پر عمل درآمد کو بڑھانے کے لیے دی گئی سفارشات میں تجویز کیا گیا ہے کہ عدم تعمیل والے برانڈ تک رسائی کو روکنے کے لیے پرچون فروشوں کی سطح پر نفاذ کو مضبوط بنایا جائے جبکہ خلاف ورزیوں کے لیے سزاوٴں میں اضافہ کیا جائے صارفین کو تعمیل شدہ مصنوعات کی خریداری کی اہمیت سے آگاہ کرنے کے لیے عوامی آگاہی کی مہمات کا آغاز کیا جائے۔",business
86,سونے کی فی تولہ قیمت میں بڑی کمی,https://www.express.pk/story/2733144/son-ki-fi-tol-kimt-mi-bi-kmi,بین الاقوامی بلین مارکیٹ میں سونے کی قیمت میں کمی کے بعد مقامی مارکیٹ میں بھی بڑی کمی آگئی ہے۔ بین الاقوامی بلین مارکیٹ میں فی اونس سونے کی قیمت 55 ڈالر کی کمی سے 2552 ڈالر کی سطح پر آگئی۔ مقامی صرافہ مارکیٹوں میں بھی جمعرات کو 24 قیراط کے حامل فی تولہ سونے کی قیمت 5 ہزار 500 روپے کی کمی سے دو لاکھ 66 ہزار 400 روپے کی سطح پر آگئی ہے۔ صرافہ مارکیٹ میں فی دس گرام سونے کی قیمت بھی 4716 روپے کی کمی سے دو لاکھ 9 ہزار 362 روپے کی سطح پر آگئی ہے۔ دوسری جانب فی تولہ چاندی قیمت بغیر کسی تبدیلی کے 3250 روپے اور 10گرام چاندی کی قیمت بھی بغیر کسی تبدیلی کے 2786 روپے کی سطح پر مستحکم رہی۔,business
87,زرمبادلہ کی مارکیٹوں میں ڈالر کے مقابلے میں روپیہ تگڑا,https://www.express.pk/story/2733143/zrmbadl-ki-markio-mi-alr-k-mkabl-mi-ropi-tga,"آئی ایم ایف کی فنانشل گیپ پورا کرنے اور ریونیو اہداف کے حصول سے متعلق پاکستان کی تجاویز سے اتفاق کی خبروں، معیشت کے درست سمت پر گامزن ہونے سے زرمبادلہ کی دونوں مارکیٹوں میں جمعرات کو دوسرے دن بھی ڈالر کے مقابلے میں روپیہ تگڑا رہا۔ اوورسیز پاکستانیوں کی ترسیلات زر بڑھنے، روشن ڈیجیٹل اکاؤنٹ میں انفلوز  کے اضافے کے باعث انٹربینک مارکیٹ میں کاروبار کے تمام دورانیے میں ڈالر تنزلی سے دوچار رہا۔ ایک موقع پر ڈالر 30پیسے کی کمی سے 278روپے 55پیسے کی سطح پر بھی آگیا تھا لیکن اس دوران درآمدی نوعیت کی طلب بڑھنے سے کاروبار کے اختتام پر انٹربینک مارکیٹ میں ڈالر کی قدر مزید 11پیسے کی کمی سے 277روپے 74پیسے کی سطح پر بند ہوئی جبکہ اوپن کرنسی مارکیٹ میں بھی ڈالر کی قدر 06پیسے کی کمی سے 278روپے 74پیسے کی سطح پر بند ہوئی۔ آئی ایم ایف حکام کی معیشت میں ہونے والی پیشرفت پر اطمینان، حکومت کی جانب سے 5ارب ڈالر کے فنانشل گیپ کو پورا کرنے کے لیے چین سے قرضوں کی ری شیڈولنگ کی امید اور سعودی عرب کی پاکستان میں سرمایہ کاری کے علاوہ موخر ادائیگیوں پر خام تیل ملنے کی امید پر ڈالر کی نسبت روپیہ بتدریج استحکام کی جانب گامزن ہے۔",business
88,ایک ہفتے کے دوران  زرمبادلہ کے سرکاری ذخائر میں 8 کروڑ 40 لاکھ ڈالر کا اضافہ,https://www.express.pk/story/2733140/aik-haftay-ke-doran-zar-e-mubadla-ke-sarkari-zakhair-mein-8-crore-40-laakh-dollar-ka-izafah,"ایک ہفتے کے دوران  زرمبادلہ کے سرکاری ذخائر میں 8 کروڑ 40 لاکھ ڈالر کا اضافہ ریکارڈ کیا گیا۔ اسٹیٹ بینک نےز رمبادلہ کے ذخائر سے متعلق  ہفتہ وار اعدادوشمار جاری کردیے، جن کے مطابق 8 نومبر کو ختم ہونے والے ہفتے کے دوران زرمبادلہ کے سرکاری ذخائر میں 8 کروڑ 40 لاکھ ڈالر کا اضافہ ریکارڈ کیا گیا۔ اضافے کے بعد 8 نومبر کو زرمبادلہ کے سرکاری ذخائر کی مالیت 11 ارب 25 کروڑ 86 لاکھ ڈالر کی سطح پر آگئی۔ اسٹیٹ بینک کے مطابق کمرشل بینکوں کے ذخائر 5 کروڑ ڈالر کی کمی سے 4 ارب 70 کروڑ 69 لاکھ ڈالر کی سطح پر آگئے، یوں گزشتہ ہفتے کے دوران زرمبادلہ کے مجموعی ذخائر میں 3 کروڑ 37 لاکھ ڈالر کا اضافہ ہوا۔ مرکزی بینک کے مطابق 8 نومبر کو ختم  ہونے والے ہفتے میں زرمبادلہ  کے مجموعی ذخائر کی مالیت 15 ارب 96 کروڑ 55 لاکھ ڈالر کی سطح پر آگئی۔",business
89,"ملک آئی ایم ایف کی شرائط پر چل رہا ہے 13 ہزار ارب بڑا ہدف ہے، شبر زیدی",https://www.express.pk/story/2733061/mulk-imf-ki-sharait-par-chal-raha-hai-13-hazaar-arab-bara-hadaf-hai-shabbir-zaidi,"سابق چئیرمین ایف بی آر شبر زیدی نے کہا یے کہ ملک آئی ایم ایف کی شرائط پر چل رہا ہے، 13 ہزار ارب روپے بہت بڑا ہدف ہے۔ سابق چئیرمین ایف بی آر شبر زیدی  نے کہا ہے کہ تین صوبے مرکز پر یقین نہیں رکھتے، اگر این ایف سی ایوارڈ نہ دیا گیا تو شاید مستقبل میں تمام مالیاتی معاملات ایک صوبے کے ہاتھ میں ہوں۔ انہوں نے کہا کہ پاکستان بھی اسی وجہ سے ٹوٹا تھا،یہ ملک آئی ایم ایف کی شرائط پر چل رہا ہے، مانیں یا نہ مانیں، ہم اس ریاست کو نہیں چلا سکتے۔ نجی ٹی وی سے گفتگو کرتے ہوئے انھوں  نے کہا کہ ہمیں حقیقت پسند ہونے کی ضرورت ہے، 13 ہزار ارب روپے کا ہدف ایک بڑا ہدف ہے۔",business
90,"پی آئی اے کی بولی مسترد، نجکاری کیلیے نئی تجاویز پیش",https://www.express.pk/story/2733053/pia-ki-boli-mustard-njkari-keliye-nai-tajaweez-paish,"نجکاری کمیشن بورڈ نے پی آئی اے کی نجکاری کیلیے موصول ہونے والی بولی مسترد کردی۔ تفصیلات کے مطابق وفاقی وزیرنجکاری عبدالعلیم خان کی زیرصدارت پرائیوٹائزیشن کمیشن بورڈ کا اجلاس ہوا، جس میں مختلف امور پر غور کیا گیا، بورڈ نے پی آئی اے کے 60 فیصد حصص کیلیے بلیو ورلڈ سٹی کنسورشیم کی 10ارب روپے بولی مسترد کرنے کی سفارش کی۔ نجکاری کے عمل میں بورڈ ممبران شرکت کیلیے تین رکنی کمیٹی قائم کرنے کا فیصلہ کیا گیا، اجلاس میں پی آئی اے کی نجکاری کیلیے نئی تجاویز پیش کی گئیں جو وفاقی کابینہ اور متعلقہ کابینہ کمیٹی کو پیش کی جائیں گی۔ اس موقع پر وفاقی وزیر نے کہا کہ نجکاری کے امور قواعد و ضوابط اور ملکی مفاد کو سامنے رکھتے ہوئے طے ہوں گے، پی آئی اے و دیگر اداروں کی نجکاری کا حتمی فیصلہ کابینہ کمیٹی نے کرنا ہے، نجکاری کیلیے آئندہ پیشکش کا عمل بہتر اور بلاتاخیر آگے بڑھایا جائے، ہم حلف کے پابند ہیں، ملک و قوم کی بہتری کیلیے جو کچھ ہوا،ضرور کریں گے۔",business
91,آئی ایم ایف سے قرضوں پر وعدوں کی تکمیل کیلیے پاکستان کو تاحال چین سعودی مدد کا انتظار,https://www.express.pk/story/2733052/imf-se-qarzon-par-wadon-ki-takmeel-keliye-pakistan-ko-ta-haal-chain-saudi-madad-ka-intzaar,"پاکستان نے آئی ایم ایف کو یقین دہانی کرائی ہے کہ ابتدائی طور پر تاخیر کے باوجود وہ چینی قرضوں کی ری شیڈولنگ کے لیے پرامید ہے، موخر ادائیگیوں پر سعودی عرب سے تیل حاصل کیا جائے گا تاکہ5 بلین ڈالر کے بیرونی فنڈنگ کے خلا کو پر کیا جاسکے. یہ امیدیں ان یقین دہانیوں سے وابستہ ہیں جو ان ممالک کے ایگزیکٹو ڈائریکٹرز نے 7 بلین ڈالر کے بیل آؤٹ پیکیج کی منظوری کے وقت آئی ایم ایف بورڈ کو کرائی تھیں۔ حکومت نے آئی ایم ایف کے دورے پر آنے والے وفد سے دسمبر کے آخر تک پاکستان خودمختار دولت فنڈ قانون میں زبردستی ترمیم کرنے کی اپنی شرط کا جائزہ لینے کی بھی درخواست کی۔ آئی ایم ایف نے اس درخواست پرگذشتہ روز بھی کوئی جواب نہیں دیا ۔ پاکستان نے آئی ایم ایف کے سامنے اپنا مقدمہ پیش کرنے کے لیے الواریز اور مارسل ایڈوائزری سروسز کی خدمات حاصل کی ہیں۔ مرکزی بینک کے سابق گورنر ڈاکٹر رضا باقر جو الواریز کے منیجنگ ڈائریکٹر ہیں وہ بھی گذشتہ روز آئی ایم ایف کے اجلاس میں شریک ہوئے۔ ذرائع نے بتایا کہ آئی ایم ایف نے بیرونی فنانسنگ کے وعدوں پر بریفنگ لی جو 2024 سے 2027 تک 5 بلین ڈالر کے فنڈنگ خلا کو پُر کرنے کے لیے ضروری ہیں۔ پاکستان نے ایک بار پھر یقین دہانی کرائی کہ چین کا ایگزم بینک 3.4 بلین ڈالر کے پراجیکٹ قرض کو رول اوور کرے گا اور سعودی عرب 1.2 بلین ڈالر فنانسنگ کی سہولت فراہم کرے گا۔ تاہم، ابھی تک ان دونوں ایشوز پر کوئی خاص پیش رفت نہیں ہوئی، حالانکہ چین اس حوالے سے حکومت سے رابطے میںہے۔ ان ممالک کے ایگزیکٹو ڈائریکٹرز نے براہ راست آئی ایم ایف بورڈ کو یقین دہانی کرائی تھی، حکومت کو امید ہے کہ یہ ٹرانزیکشنز جلد مکمل ہو جا ئیں گی۔2024-2027 کے عرصے کے لیے کل $5 بلین بیرونی فنانسنگ کا خلا ہے جبکہ اس مالی سال کے لیے 2.5 بلین کا تخمینہ لگایا گیا ہے۔ 7 بلین ڈالر کے پیکیج کے وقت، پاکستان 2.5 بلین ڈالر کے قرض کی ضروریات کے مقابلے میں 3.2 بلین ڈالر جمع ہونے کیلئے پُر امید تھا۔اس میں 1.2 بلین ڈالر کی سعودی تیل کی سہولت شامل ہے۔ تیل کی سہولت کو حتمی شکل دینے میں ہر ماہ تاخیر سے مالی سال کے اندر دستیاب فنڈز میں 100 ملین ڈالر کی کمی ہو جاتی ہے۔ پاکستانی حکام اس سہولت میں توسیع کے لیے سعودی حکومت کو قائل کرنے کے لیے پرامید ہیں۔ چینی ایگزم بینک کو 3.4 بلین ڈالر قرض کی ری شیڈولنگ کے بعد اگلے 11 ماہ کیلئے تقریباً 750 ملین ڈالر واجب الادا ہیں۔ ایگزم بینک کی جانب سے 2.7 بلین ڈالر کے چینی منصوبے کا قرضہ اکتوبر 2025 سے ستمبر 2027 تک مکمل ہو گا۔ وزیر خزانہ محمد اورنگزیب کاپ 29 اجلاسوں میں شرکت کے لیے تین روزہ غیر ملکی دورے پر گئے ہوئے تھے۔ وزارت خزانہ کے مطابق وہ آج آئی ایم ایف کے آخری دن کے مذاکرات میں شامل ہوں گے۔ اس سال ستمبر میں حکومت نے پاکستان خودمختار دولت فنڈ ایکٹ میں ترمیم کیلئے آئی ایم ایف کے مطالبے کو تسلیم کر لیا تھا جس کا مقصد اس کے مالیاتی اور گورننس کے معاملات میں رازداری کو ختم کرنا اور بیرونی ممالک کو اثاثوں کی براہ راست فروخت پر پابندی لگانا ہے۔ پی ڈی ایم حکومت نے پہلے مرحلے میں سات منافع بخش اداروں کے حصص کی منتقلی اور پھر پیسہ اکٹھا کرنے کے لیے انہیں بیرون ملک فروخت کرنے کے لیے PSWF ایکٹ نافذ کیا تھا۔فی الحال خود مختار فنڈ کو ملکی اور غیر ملکی ایکویٹی سیکیورٹیز، ڈیٹ سیکیورٹیز، ڈیریویٹیوز، کموڈٹیز، اور دیگر مالیاتی اثاثوں کی فروخت اور خریداری کو سنبھالنے کا اختیار حاصل ہے. موجودہ قانون خودمختار فنڈ کو نجکاری کے عمل میں حصہ لینے کی اجازت دیتا ہے تاکہ وہ سرکاری اداروں کی ملکیت حاصل کر سکے یا نجکاری کے عمل میں مالیاتی مشاورتی خدمات فراہم کر سکے ، اگر آئی ایم ایف کی تیار کردہ ترامیم کو آئندہ ماہ کے اختتام سے قبل پارلیمنٹ سے منظور کر لیا گیا تو یہ تمام خصوصی حقوق ختم ہو جائیں گے۔",business
92,"اسمگلنگ کیخلاف کریک ڈاؤن جاری، ہزاروں ٹن کھاد اور چینی برآمد",https://www.express.pk/story/2733046/smuggling-kay-khilaaf-crack-down-jari-hazaron-tan-khad-aur-cheeni-bar-aamad,"غذائی اجناس اور کھاد کی اسمگلنگ کے خلاف اینٹی اسمگلنگ کریک ڈاؤن جاری ہے جس میں ہزاروں ٹن کھاد اور چینی برآمد کی گئی۔ گزشتہ ہفتے حکومتی اداروں نے ملک بھر سے 7۔8 میٹرک ٹن کھاد اور 5۔5 میٹرک ٹن چینی برآمد کیں۔ 1052 سگریٹ کے اسٹاکس، 320 کپڑے کے تھان اور21 ملین لٹر ایرانی تیل برآمد کیا جاچکا ہے۔ یکم ستمبر 2023 سے اب تک ملک بھر سے 13471۔5 میٹرک ٹن کھاد اور 3789۔64 میٹرک ٹن آٹا برآمد ہو چکا ہے۔",business
93,زرمبادلہ کی مارکیٹوں میں ڈالر کی پیش قدمی کا تسلسل ٹوٹ گیا,https://www.express.pk/story/2733002/zar-e-mubadla-ki-marketon-mein-dollar-ki-paish-qadmi-ka-tasalsul-toot-gaya,"زرمبادلہ کی مارکیٹوں میں ڈالر کی مسلسل پیش قدمی کا تسلسل ٹوٹ گیا، بدھ کو روپے کی قدر میں اضافہ ریکارڈ کیا گیا۔ حکومت کا آئی ایم ایف حکام کو منی بجٹ لائے بغیر متبادل ذرائع سے ریونیو شارٹ فال پورا کرنے کی بازگشت، اکنامک ریویو مکمل ہونے کے نتیجے میں آئی ایم ایف پروگرام کے تحت مارچ میں قرضے کی دوسری قسط جاری ہونے کی توقعات کے باعث دو روزہ وقفے کے بعد بدھ کو زرمبادلہ کی دونوں مارکیٹوں میں ڈالر کی نسبت روپیہ تگڑا رہا۔ اوورسیز پاکستانیوں کی ترسیلات زر کی آمد مزید بڑھنے کی پیشگوئیوں، درآمدات قابو میں رہنے اور برآمدات میں بتدریج اضافے جیسے عوامل کے باعث انٹربینک مارکیٹ میں کاروباری دورانیے کے دوران ڈالر کی قدر ایک موقع پر 15پیسے کی کمی سے 277روپے 77پیسے کی سطح پر بھی آگئی تھی۔ بعدازاں سپلائی میں بہتری آتے ہی مارکیٹ فورسز کی ڈیمانڈ آنے سے کاروبار کے اختتام پر ڈالر کے انٹربینک ریٹ 07پیسے کی کمی سے 277روپے 85پیسے کی سطح پر بند ہوئے جبکہ اوپن کرنسی مارکیٹ میں بھی ڈالر کی قدر 03پیسے کی کمی سے 278روپے 80پیسے کی سطح پر بند ہوئی۔",business
94,ایل پی جی ٹرانسپورٹرز کا موٹروے پولیس کے خلاف مسلسل تین روز سے احتجاج,https://www.express.pk/story/2733001/ail-pi-ji-ransporrz-ka-moro-polis-k-khlaf-mslsl-tin-roz-s-ahtjaj,"ایل پی جی ٹرانسپورٹرز ایسوسی ایشن کی نیشنل ہائی ویز اور موٹر ویز پولیس کے خلاف ہڑتال اور احتجاج تیسرے روز میں داخل ہو گیا۔ ایل پی جی ٹرانسپورٹرز، ایل پی جی مارکیٹنگ، پلانٹس اور آل پنجاب ایل پی جی ڈسٹری بیوٹرز ایسوسی ایشن کے سینکڑوں کارکنان نیشنل ہائی ویز اور موٹرویز پولیس کے خلاف احتجاج میں شامل ہیں۔ ہڑتال کرنے والے کارکنوں نے متعدد بار ملتان روڑ بطور احتجاج بلاک کیا۔ احتجاج کرنے والی ایسوسی ایشنز کے چئیرمین عرفان نذیر کاہلو، حاجی نعمان، میاں اجمل، غلام سرور، عبداللہ خان مہمند سمیت دیگر عہدیداروں کے سین ایچ اے اور موٹر ویز پولیس کے اعلیٰ حکام کے ساتھ ہونے والے مذاکرات کے دونوں دور ناکام ہو گیے۔ عرفان نذیر کاہلو نے کہا کہ ہمارے مطالبات پورے نہ کیے گئے تو کارکن ملتان روڑ سمیت موٹر ویز کو مکمل طور پر بند کر دیں گے، ہمارے مطالبات پورے نہ ہوئے تو پورا سال بھی دھرنا دینا پڑا تو دیں گے۔ میاں اجمل کا کہنا تھا کہ ایل پی جی ٹرانسپورٹرز ایسوسی ایشن کے مطالبات پورے نہ کیے گئے تو بہت جلد ایل پی جی فروخت کرنے والی دوکانیں بھی بند کر دیں گے۔ ایسوسی ایشن کے دونوں رہنماؤں نے کہا کہ ملتان روڑ پر کوئی حادثہ ہو گیا تو ذمہ دار این ایچ اے اور موٹر وے پولیس ہوگی۔",business
95,"آئی ایم ایف سے مذاکرات میں بڑی پیشرفت، منی بجٹ کا خطرہ ٹل گیا",https://www.express.pk/story/2732969/mini-budget-evaded-break-through-in-talks-with-imf,"پاکستان اور آئی ایم ایف کے درمیان مذاکرات میں اہم پیش رفت ہوئی ہے، ایف بی آر حکام نے دعویٰ کیا ہے کہ کوئی منی بجٹ نہیں آئے گا اور پیٹرولیم مصنوعات پر جی ایس ٹی بھی نہیں لگایا جائے گا۔ ایف بی آرذ رائع کا کہنا ہے کہ کوئی منی بجٹ نہیں آئے گا اور 12ہزار 970ارب روپے کا سالانہ ٹیکس ہدف برقرار رہے گا، پیٹرولیم مصنوعات پر جنرل سیلز ٹیکس بھی نہیں لگایا جائے گا، آئی ایم ایف نے ٹیکس محصولات پر اطمینان کا اظہار کیا ہے، ٹیکس ٹو جی ڈی پی کی شرح 8.8 فیصد سے بڑھ کر 10.3 فیصد ہوگئی۔ ذرائع ایف بی آر کا کہنا تھا کہ آئی ایم ایف ٹیکس ٹو جی ڈی پی میں 1.5 فیصد بہتری پر مطمئن ہے، زرعی آمدن پر ٹیکس وصولی اگلے سال سے شروع ہو جائے گی، آئی ایم ایف کے ساتھ ابھی مزید مذاکرات بھی ہونگے، آئی ایم ایف کے ساتھ تاجر دوست اسکیم میں کچھ تبدیلیوں پر بات چیت متوقع ہے۔ ذرائع کے مطابق تین ماہ میں ری ٹیلرز سے 12 ارب روپے ٹیکس جمع کیا گیا، چار لاکھ نئے تاجروں نے ٹیکس گوشوارے جمع کرا دیے ہیں ، رجسٹرڈ تاجروں کی تعداد 2 لاکھ سے بڑھ کر 6 لاکھ تک پہنچ گئی ہے۔ ذرائع کا مزید کہنا ہے کہ کسٹمز انٹیلی جنس اینڈ انویسٹی گیشن سے انفورسمنٹ واپس لے لی گئی ہے البتہ کسٹمز انٹیلی جنس ڈیپارٹمنٹ برقرار ہے۔ اس کے علاوہ فیڈرل بورڈ آف ریونیو جلد فیملی انکم ٹیکس ریٹرن بھی متعارف کروانے جارہا ہے جس کے تحت بڑی تعداد میں زیرو ٹیکس کے ساتھ جمع کروائی گئی انکم ٹیکس ریٹرنز ختم کردی جائیں گی کیونکہ ان میں سے زیادہ لوگ وہ ہیں جو ٹیکس اہلیت کے زمرے میں نہیں آتے۔ ذرائع کا مزید کہنا تھا کہ ترمیمی ٹیکس قوانین کے بارے میں بھی آرڈیننس منظوری کے لیے وزیراعظم کو بھجوادیا گیا ہے اور توقع ہے یہ بھی منظوری کے بعد وزیراعظم کی ایڈوائس پر صدر مملکت کے دستخط کے بعد جلد جاری ہوجائے گا۔ اس کے علاوہ ٹیکس چوری میں ملوث عناصر اور کمپنیوں و بڑے اداروں کے خلاف بھی کارروائی جاری ہے۔ ذرائع کا کہنا ہے کہ کمپنیوں کے سیلز ٹیکس چوری یا ان پٹ ٹیکس ایڈجسٹمنٹ کے غلط استعمال میں ملوث پائے جانے پر ٹیکس چوری میں ملوث مزید کمپنیوں کے چیف فنانشل افسران کی گرفتاریاں عمل میں لائی جائیں گی۔ ذرائع کا مزید کہنا ہے کہ آئی ایم ایف نے بینظیر انکم سپورٹ پروگرام کی کارکردگی پر اطمینان کا اظہار کیا ہے۔ ذرائع کا کہنا ہے کہ وفد کو بینظیر انکم سپورٹ پروگرام کے حوالے سے بریفنگ دی گئی ہے جس میں بینظیر انکم سپورٹ پروگرام حکام کی جانب سے آئی ایم ایف وفد کو رواں مالی سال کے پہلے 4 ماہ میں بی آئی ایس پی کی کارکردگی کے بارے میں آگاہ کیا گیا ہے۔ ذرائع کے مطابق وفد کو مستحقین کو پہلے 4 ماہ میں امداد کی فراہمی اور مالی مشکلات کیبارے میں بتایا گیا جس پر آئی ایم ایف حکام نے بی آئی ایس پی کی کارکردگی پر اطمینان کا اظہار کیا۔",business
96,جاپان کا پاکستان کو سیلاب سے نمٹنے کےلیے 2.831 ارب ین امداد کا اعلان,https://www.express.pk/story/2732960/japan-pledges-2831-billion-yen-for-pakistan-for-flood-protection,"اسلام آباد: جاپان کی حکومت نے پاکستان میں سیلابی صورتحال سے نمٹنے کے لئے دریائے سندھ کے حوض میں سیلابی انتظامات کو مضبوط کرنے کے لیے 2.831 ارب جاپانی ین (تقریباً 18.5 ملین امریکی ڈالر / تقریباً 5.119 ارب پاکستانی روپے) کی نئی امداد فراہم کرنے پر اتفاق کیا ہے۔ اس حوالے سے جاپان کے ساتھ ایم او یو ہوگیا ہے جس کی  تقریب بدھ کو وزارت اقتصادی امور اسلام آباد میں منعقد ہوئی۔ اس تقریب میں جاپانی سفیر ایچ ای مسٹر واڈا میتسوہیرو، سیکریٹری وزارت اقتصادی امور ڈاکٹر کاظم نیاز اور دونوں ممالک کے دیگر اعلیٰ حکام نے شرکت کی۔ اعلامیہ میں بتایا گیا ہے کہ 2022 میں پاکستان کو تاریخ کے تباہ کن ترین سیلاب کا سامنا کرنا پڑا اس تباہی کے بعد جاپان نے پاکستان کی بحالی اور تعمیر نو کی کوششوں میں مدد فراہم کرنے کی غرض سے اہم اقدامات کیے ہیں۔ اس امداد سے خیبرپختونخوا کے ضلع ہری پور میں دریائے سندھ پر تین بند تعمیر کیے جائیں گے اور خیبرپختونخوا اور پنجاب میں دریا کے ساتھ 45 مقامات پر پانی اور بارش کے میٹر نصب کیے جائیں گے۔ یہ تینوں بند مقامی آبادی کو ممکنہ انسانی اور معاشی نقصانات سے بچانے میں مدد دیں گے جبکہ پانی اور بارش کے میٹرز کے ذریعے حاصل کردہ ڈیٹا، جو وفاقی فلڈ کمیشن (ایف ایف سی ) اور واپڈا کے تحت رہے گا، مختلف اداروں کو فراہم کیا جائے گا تاکہ ممکنہ سیلاب کی پیشنگوئی اور انتظام کیا جا سکے یہ منصوبہ بیلڈ بیک بیٹرکے تصور کو اپناتا ہے، جس پر حکومت پاکستان نے زور دیا ہے۔ تقریب میں اظہار خیال کرتے ہوئے ایچ ای واڈا میتسوہیرو نے کہا کہ مجھے امید ہے کہ یہ منصوبہ پاکستان کے عوام کو ممکنہ مستقبل کے سیلاب کے بارے میں اطمینان فراہم کرے گا۔ جاپان پاکستان کے کمزور طبقوں کو براہ راست فائدہ پہنچانے کے لیے مدد فراہم کرنے کا عزم رکھتا ہے۔۔۔",business
97,قیمتوں میں بڑی کمی کے بعد سونا آج پھر مہنگا ہوگیا,https://www.express.pk/story/2732955/gold-prices-for-13-11-2024,,business
98,ٹیکسوں کی ادائیگی کیلیے ایف بی آر کا نیا ’’ای پیمنٹ 2.0‘‘ سسٹم متعارف,https://www.express.pk/story/2732952/fbr-launches-new-e-payment-20-system-for-tax-collection,"فیڈرل بورڈ آف ریونیو (ایف بی آر) نے تمام ٹیکسوں کی ادائیگی کے لیے نیا مربوط سسٹم epayment 2.0 متعارف کروا دیا۔ ترجمان ایف بی آر کے مطابق اس سسٹم کے تحت ود ہولڈنگ ٹیکس، انکم ٹیکس، سیلز ٹیکس اور فیڈرل ایکسائز ڈیوٹی کی ادائیگی یکجا کر دی گئی ہے۔ ٹیکسوں کی ادائیگی کا نیا سسٹم IRIS 2.0 پورٹل کے اندر دستیاب ہے۔ حکومت پاکستان کے وژن کے تحت پاکستان کے ٹیکس کے نظام کو جدید بنانے کی راہ میں یہ ایک اہم پیش رفت ہے۔ نئے سسٹم سے صارفین کو انٹرنیٹ بینکنگ، اے ٹی ایم اور موبائل بینکنگ کے ذریعے آسان آن لائن ادائیگی کی سہولت میسر ہوگی۔ ترجمان کا کہنا ہے کہ ایف بی آر نے ٹیکس دہندگان کو ePayment 2.0 کے ذریعے ایک جامع اور بہتر یوزر فرینڈلی انٹرفیس فراہم کیا ہے۔ ادائیگی مکمل ہونے پر تصدیق شدہ کمپیوٹرائزڈ پیمنٹ رسید (سی پی آر) ای میل اور ایس ایم ایس کے ذریعے جاری کی جائے گی۔ ایف بی آر کے مطابق یہ انقلابی جدت ڈیجیٹل ٹیکس ایڈمنسٹریشن میں ایف بی آر کی لیڈر شپ کی آئینہ دار ہے، ایک ہی مربوط انٹرفیس فراہم کرنے سے متعدد لاگ اِنز اور پلیٹ فارم تبدیل کرنے کی ضرورت ختم ہوگئی ہے۔ ایف بی آر زیادہ مؤثر، ڈیجیٹلی ترقی یافتہ پاکستان کے قیام کے ذریعے ٹیکس دہندگان کو سہولیات فراہم کرنے کے لیے پر عزم ہے۔",business
99,چیئرمین ایف بی آر کی ایرانی گاڑیوں پر بھی ٹیکس لگانے کی سفارش,https://www.express.pk/story/2732948/chairman-fbr-ki-irani-garioo-pr-bhi-tax-lgane-ki-safarish,"چیئرمین ایف بی آر نے ایرانی گاڑیوں پر بھی ٹیکس لگانے کی سفارش کرتے ہوئے کہا ہے کہ دفتر خارجہ کے ذریعے ایرانی سفیر سے بات کی جائے۔ سلیم مانڈوی والا کی زیر صدارت سینیٹ کی قائمہ کمیٹی برائے خزانہ کا اجلاس ہوا جس میں ایرانی حکام کی جانب سے پاکستانی تجارتی گاڑیوں پر 10 فیصد ٹیکس وصولی کے معاملے کا جائزہ لیا گیا۔ اجلاس میں سینیٹر منظور احمد کاکڑ نے کہا کہ ایران بارڈر پر پاکستانی کمرشل گاڑیوں سے ایران 10 فیصد لیوی وصول کر رہا ہے، ایران میں ہر ایک کلو میٹر اندر جانے پر کمرشل گاڑیوں سے مزید ایک ڈالر فی کلو میٹر جارج کیا جاتا ہے۔ چیئرمین ایف بی آر نے کہا کہ پاکستان آنے والی ایرانی کمرشل گاڑیوں سے کوئی ٹیکس چارج نہیں کیا جاتا، ایران پاکستانی تاجروں سے لیوی وصولی بند کرے یا پھر پاکستان کو بھی ٹیکس وصول کرنا چاہیے، وزارت تجارت کا اس میں کلیدی کردار بنتا ہے۔ بلوچستان عوام پارٹی سے تعلق رکھنے والے ممبر دنیش کمہار نے کہا کہ بطور چیئرمین ایف بی آر انسداد اسمگلنگ کے اختیارات کے غلط استعمال کو بھی روکیں اور اختیارات کے غلط استعمال کی انکوائری کروائیں۔ چیئرمین ایف بی آر نے جواب دیا کہ آپ اپنی مرضی کے ایماندار افسران کے نام دے دیں ہم انکوائری کروا دیں گے، جس پر دنیش کمہار نے کہا کہ ہمیں آپ پر اعتماد ہے آپ خود انکوائری کمیٹی بنا دیں۔ چیئرمین ایف بی آر نے یقین دہانی کرائی کہ ہم انکوائری کمیٹی بناکر انکوائری کروا کر رپورٹ قائمہ کمیٹی برائے خزانہ کو پیش کر دیں گے، جس کاروباری شخص نے شکایت کی ہے ان کے خلاف کسی قسم کی انتظامی کارروائی نہیں ہوگی۔ کمیٹی اجلاس میں اراکین نے انکشاف کیا کہ بینکوں کی اے ٹی ایم مشینوں سے جعلی نوٹ نکلنے کا سلسلہ جاری ہے، جس پر اسٹیٹ بینک حکام نے بتایا کہ چھوٹے صوبوں میں 3334 بینک برانچز ہیں، پوری کوشش ہوتی ہے کہ صارفین کو تحفظ دیا جائے۔",business
100,"پاکستان میں 2477 نئی کمپنیاں رجسٹرڈ، آئی ٹی اور ای کامرس سرفہرست",https://www.express.pk/story/2732894/2477-new-compnies-registered-in-pakistan-it-and-ecommerce-on-top,"کراچی: سیکیورٹیز اینڈ ایکسچینج کمیشن آف پاکستان میں اکتوبر 2024 کے دوران مختلف شعبوں کی 2,477 نئی کمپنیوں نے رجسٹریشن کیں جسکے نتیجے میں ملک میں رجسٹرڈ کمپنیوں کی مجموعی تعداد  بڑھ کر 2لاکھ 33ہزار 587 ہوگئیں جو پاکستان کے کارپوریٹ سیکٹر میں بڑھتے ہوئے اعتماد اور اس کی مسلسل توسیع کی عکاسی کرتی ہے۔ ایس ای سی پی کی ڈیجیٹلائزیشن کی مہم کامیابی سے جاری رہی ہے جس کے آن لائن سسٹم کے ذریعے 99فیصد نئی کمپنیوں کی رجسٹریشنز کی گئی۔ رجسٹرڈ ہونے والی نئی کمپنیوں میں 57فیصد پرائیویٹ لمیٹڈ کمپنیاں ہیں جبکہ 47فیصد سنگل ممبر کمپنیاں اور 2فیصد بشمول پبلک، غیر منافع بخش تنظیمیں، تجارتی تنظیمیں شامل ہیں۔ اکتوبر میں انفارمیشن ٹیکنالوجی اور ای کامرس کے شعبوں میں 556 نئی کمپنیوں کے ساتھ سب سے زیادہ اضافہ دیکھا گیا۔  خدمات کے شعبے کی 486 نئی کمپنیوں کی رجسٹریشن ہوئیں، ٹریڈنگ سیکٹر کی 388 جبکہ رئیل اسٹیٹ ڈیولپمنٹ اینڈ کنسٹرکشن سیکٹر کی 270 نئی کمپنیاں رجسٹرڈ ہوئیں۔ دیگر شعبوں میں خوراک، صحت کی دیکھ بھال اور ادویہ سازی کی 270 نئی کمپنیاں، سیاحت بشمول ٹرانسپورٹ کی 174کمپنیاں، توانائی، بجلی اور ایندھن کے شعبے میں 221 نئی کمپنیوں کی رجسٹریشنز ہوئیں۔ اسی طرح دیگر متفرق شعبوں کی 112 کمپنیوں کی رجسٹریشنز بھی کرائی گئیں۔ کارپوریٹ سیکٹر میں غیر ملکی سرمایہ کاری نے بھی ترقی کے حوصلہ افزا اشارے ظاہر کیے اور 48 نئی کمپنیوں نے بین الاقوامی سرمایہ کاروں سے سرمایہ حاصل کیا۔ ان سرمایہ کاروں کا تعلق افغانستان، چین، فرانس، جرمنی، ملائیشیا، عمان اور ترکی سمیت مختلف ممالک سے ہے۔ یہاں یہ امر قابل ذکر ہے کہ چین سب سے بڑے سرمایہ کار کے طور پر ابھرا، جس نے 39 نئی کمپنیوں کے قیام میں اپنا حصہ ڈالا، اس کے بعد 4 کمپنیوں کے ساتھ افغانستان کا نمبر آتا ہے۔ باقی ماندہ سرمایہ کاری مختلف ممالک سے آئی ہے، جس میں ہر ایک نے ایک نئی کمپنی کا حصہ ڈالا ہے۔",business
101,پاور سیکٹر کے لیے درآمد ایل این جی صارفین کو دینے کا فیصلہ,https://www.express.pk/story/2732880/power-sector-ke-liye-daraamad-lng-sarfeen-ko-dainay-ka-faisla,"بجلی کی کھپت میں کمی پرحکومت نے پاور سیکٹر کیلیے درآمد ایل این جی گھریلو گیس صارفین کو فراہم کرنے کا فیصلہ کر لیا۔ وزارت پٹرولیم کے مطابق گھریلو صارفین کو ایل این جی کی فراہمی کیلیے 163ارب روپے درکار ہیں، گردشی قرضے بڑھنے سے روکنے کیلیے گیس ٹیرف میں اضافہ جبکہ ایل این جی اور مقامی گیس کے ٹیرف میں فرق ختم کیا جائے گا۔ ذرائع کے مطابق درآمدی ایل این جی روزانہ پائپ لائنوں میں ڈالنے سے ان کا پریشر بڑھ رہا ہے، پاور سیکٹر 600 ایم ایم سی ایف ڈی LNG اٹھاتا تھا، کیپٹو پاور کی بندش سے مزید 150 ایم ایم سی ایف ڈی ایل این جی فاضل ہوجائے گی، جہاں سے 400 ارب کا ریونیو ملتا ہے۔ ذرائع نے بتایا کہ مقامی گیس کا ٹیرف 1550، ایل این جی کا 3500 ایم ایم سی ایف ڈی ہے،یہ فرق ختم ہونے سے حکومت کو200ارب کا ریونیو ملے گا، کھاد کمپنیوں کے ٹیرف میں بھی اضافہ کیا جائے گا، نئے گیس ٹیرف کا اطلاق فروری 2025 سے ہو گا۔",business
102,"عالمی منڈی، خام تیل کی قیمتوں میں معمولی اضافہ",https://www.express.pk/story/2732878/aaalmi-mni-kham-til-ki-kimto-mi-maamoli-adaf,عالمی منڈی میں منگل کو خام تیل کی قیمتوں میں معمولی اضافہ ریکارڈ کیا گیا۔ برینٹ کروڈ فیوچر کی قیمت میں کمی اور یو ایس ویسٹ ٹیکساس انٹرمیڈیٹ کی قیمت میں اضافہ ہوا۔ برینٹ کروڈ فیوچر ایک فیصد کم ہو کر 71.82 ڈالر فی بیرل ہوگیا۔ یو ایس ویسٹ ٹیکساس انٹرمیڈیٹ کی قیمت میں 3 سینٹ کا اضافہ ہوا اور وہ 68.07 ڈالر فی بیرل پر جا پہنچا۔,business
103,مواصلات سمیت دیگر وزراتوں کیلئے اربوں مالیت کی ضمنی گرانٹ منظور,https://www.express.pk/story/2732825/moaslat-smit-digr-ozrato-kile-arbo-malit-ki-dmni-gran-mnthor,"اقتصادی رابطہ کمیٹی (ای سی سی) نے وزارت مواصلات اور پاکستان پوسٹ سمیت دیگر اداروں کے لیے اربوں روپے مالیت کی ضمنی گرانٹ اور فیڈرل بورڈ آف ریونیو (ایف بی آر) کی ٹرانسفارمیشن منصوبے کے لیے 5 سمریوں کی منظوری دے دی۔ وفاقی وزارت خزانہ سے جاری بیان میں کہا گیا کہ اسلام آباد میں وفاقی وزیر خزانہ اور ریونیو محمد اورنگزیب  کی زیر صدارت ای سی سی کا اجلاس ہوا جہاں وزارت مواصلات (پاکستان پوسٹ) کے لیے 16.995 ارب روپے کی تکنیکی ضمنی گرانٹ کی منظوری دے دی گئی ہے۔ گرانٹ کا مقصد پاکستان پوسٹ کی کمپنیوں اورایجنسی شراکت داروں کے تصدیق شدہ بقایاجات کی ادائیگی کرنا ہے۔ ای سی سی نے الیکشن کمیشن آف پاکستان کے لیے بھی 1.317 ارب روپے کی تکنیکی ضمنی گرانٹ کی منظور ی دی، یہ گرانٹ مالی سال 2024-25 کے دوران سندھ، خیبرپختونخوا اور بلوچستان میں بلدیاتی ضمنی انتخابات اور اسلام آباد (آئی سی ٹی) اور پنجاب میں بلدیاتی انتخابات کے سلسلے میں منظور کی گئی ہے۔ اجلاس میں ایف بی آر کے لیے بھی پانچ مختلف سمریوں کی منظوری دی گئی، منظور کردہ سمریاں ایف بی آر ٹرانسفارمیشن  منصوبے کا حصہ ہیں، جس کی وزیر اعظم پہلے ہی منظوری دے چکے ہیں۔ ای سی سی کی جانب سے منظورکردہ کردہ سمریوں میں ایف بی آر کی آپریشنل مہارت اور تنظیمی صلاحیتوں میں بہتری، ایف بی آر افسران کے لیے کارکردگی مینجمنٹ نظام، ایف بی آر افسران کے لیے استعداد کار بڑھانے کا پروگرام، ایف بی آر کے تبدیلی منصوبے کے تحت انسداد اسمگلنگ اقدامات اور ایف بی آر افسران کے لیے نقل و حرکت اور عارضی رہائش کا انتظام شامل ہے۔ اجلاس میں ایف بی آر کی تمام پانچوں تجاویز پر تفصیلی غور و خوض کے بعد اصولی منظوری دی گئی  تاہم اجلاس میں یہ طے کیا گیا کہ مالی سال کے اگلے بجٹ سے قبل ان تجاویز پر عمل درآمد اور ان کے اثرات کا تیسری پارٹی کے ذریعے جائزہ لیا جائے گا۔ مزید بتایا گیا کہ ان کے نتائج کی ایک اور جانچ دسمبر2025 کے آخر میں کی جائے گی تاکہ اس پورے عمل کی افادیت اور مجموعی طور پر ریونیو بڑھانے کے مقصد پر اس کے اثرات کا جائزہ لیا جا سکے۔ ای سی سی نے یہ بھی فیصلہ کیا کہ ریونیو ڈویژن اور وزارت خزانہ مل کر ان پانچ تجاویز کے تحت بجٹ کی تقسیم اور فراہمی کے میکانزم پر مشترکہ مشاورت کریں گے۔",business
104,اسٹیٹ بینک نے فنکا مائیکروفنانس بینک کے شیئرز کی فروخت کی اجازت دے دی,https://www.express.pk/story/2732806/state-bank-ne-finca-mayikrofnans-bank-ke-shiyrz-ki-farokht-ki-ijazat-day-di,,business
105,"آئی ایم ایف کی پیٹرولیم مصنوعات پر جی ایس ٹی، لیوی 70 روپے فی لیٹر کرنے کی تجویز",https://www.express.pk/story/2732800/aaei-aim-aif-ki-pirolim-msnoaaat-pr-ji-ais-i-lioi-70-rop-fi-lir-krn-ki-tjoiz,"عالمی مالیاتی ادارہ (آئی ایم ایف) نے حکومت کو پیٹرولیم مصنوعات پر جنرل سیلز ٹیکس (جی ایس ٹی) نافذ کرنے اور پیٹرولیم ڈیولپمنٹ لیوی (پی ڈی ایل) بڑھا کر 70 روپے فی لیٹر کرنے کی تجویز دے دی۔ وزارت خزانہ سے جاری اعلامیے کے مطابق پاکستان کے دورے پر آئے ہوئے آئی ایم ایف کے وفد نے مشن چیف نیتھن پورٹرکی قیادت میں وفاقی وزیر خزانہ اورمحصولات سینیٹر محمد اورنگزیب سے ملاقات کی، جہاں وفاقی وزیرخزانہ نے وفد کا خیرمقدم کیا۔ ملاقات میں وزیرمملکت برائے خزانہ علی پرویز ملک، گورنر اسٹیٹ بینک جمیل احمد، چئیرمین فیڈرل بورڈ آف ریونیو (ایف بی آر) راشد محمود لنگڑیال بھی موجود تھے۔ آئی ایم ایف وفد کی حکام سے ملاقات میں 7 ارب ڈالر کے قرض پروگرام پر عمل درآمد میں اب تک ہونے والی پیش رفت پر تبادلہ خیال کیا گیا اور وفد کو بریفنگ دی گئی۔ اجلاس میں آئی ایم ایف کے وفد نے پیٹرولیم مصنوعات پر جی ایس ٹی نافذ کرنے اور پیٹرولیم ڈیولپمنٹ لیوی (پی ڈی ایل) 60 روپے سے بڑھا کر 70 روپے فی لیٹر کرنے کی تجویزددی۔ آئی ایم ایف کی تجویز ماننے کی صورت میں 16 نومبر سے پٹرول اور ڈیزل کی قیمتوں میں نمایاں اضافے کا امکان ہے۔ آئی ایم ایف نے ایل این جی کی درآمد پر سرکاری ملکیتی اداروں کی اجارہ داری ختم کرنے کا بھی مطالبہ کیا ہے اور ریونیو شارٹ فال پورا کرنے کے لیے اضافی ریونیو اقدامات کی تجویز دی ہے۔ اس موقع پر وفاقی وزیرخزانہ محمد اورنگزیب نے آئی ایم ایف کو معاشی استحکام کے تسلسل کے لیے اصلاحات کا عمل جاری رکھنے کی یقین دہانی کروائی ہے۔ وزیرخزانہ محمد اورنگزیب نے آئی ایم ایف کے وفد کع بریفنگ دیتے ہوئے بتایا کہ رواں مالی سال 25-2024 کی پہلی سہ ماہی کے زیادہ تراہداف حاصل کر لیے گئے ہیں اور پروگرام پر مکمل عمل درآمد کےعزم کا اعادہ کیا۔ وزارت خزانہ نے بتایا کہ آئی ایم ایف کو معاشی استحکام کے تسلسل کے لیے اصلاحات کا عمل جاری رکھنے کی یقین دہانی کرائی گئی جبکہ آئی ایم ایف نے یہ مطالبہ بھی کیا ہے کہ ایل این جی کی درآمد پر سرکاری ملکیتی اداروں کی اجارہ داری ختم کی جائے تاکہ ایل این جی کی خریداری نجی شعبے کے ذریعے کی جائے اورمقابلے کی فضا قائم ہو۔ ذرائع نے بتایا کہ آئی ایم ایف کورواں مالی سال کی پہلی سہ ماہی پربریفنگ دی جائے گی، جولائی تا ستمبر رائٹ سائزنگ کے لیے اقدامات سے آگاہ کیا جائے گا اور اس کے ساتھ رائٹ سائزنگ کی مد میں ڈیڑھ لاکھ سرکاری بھرتیاں ختم کرنے پر بریفنگ دی جائےگی، ائٹ سائزنگ کے اقدامات سے اخراجات میں کمی کے بارے میں آگاہ کیا جائےگا اور رائٹ سائزنگ کے آئندہ اقدامات اور اہداف پر بات ہوگی۔ ان کا کہنا تھا کہ آئی ایم ایف کوپی آئی اے کی نجکاری کا ہدف حاصل نہ ہونے سے آگاہ کیا جائے گا، آئی ایم ایف نے پی آئی اے کی نجکاری 31 اکتوبر تک مکمل کرنے کا ہدف دیا تھا تاہم پی آئی اے ازسرنو نجکاری کے طریقہ کار اور نئے اہداف پرآئی ایم ایف کواعتماد میں لیا جائے گا۔ ذرائع نے بتایا کہ آئی ایم ایف کا وفد 15 نومبر تک پاکستان میں قیام کرے گا، اس دوران صوبوں میں زرعی آمدن پر ٹیکس بڑھانے پر بھی خصوصی سیشنزہوں گےا ور وفد صوبائی حکومتوں سے بھی ملاقات کرے گا۔آئی ایم ایف کے وفد کی صوبائی حکومت سے ملاقات کے دوران توانائی اصلاحات پر بھی تبادلہ خیال کیا جائے گا، بجلی اورگیس کے ریٹ بروقت طے کرنے پر بھی بات ہوگی۔",business
106,زرمبادلہ کی مارکیٹوں میں ڈالر کی پیش قدمی برقرار,https://www.express.pk/story/2732798/zar-e-mubadla-ki-marketon-mein-dollar-ki-paish-qadmi-barqarar,آئی ایم ایف ریویو میں فنانشل گیپ کو پر کرنے کے دباؤ اور عالمی سطح پر دیگر اہم کرنسیوں کی نسبت ڈالر مضبوط ہونے کے اثرات منگل کو بھی زرمبادلہ کی دونوں مارکیٹوں پر مرتب ہوئے جس سے ڈالر کی پیش قدمی برقرار رہی۔ انٹربینک مارکیٹ میں کاروباری دورانیے کے اختتام پر ڈالر کی قدر 06پیسے کے اضافے سے 277روپے 92پیسے کی سطح پر بند ہوئی۔ اسی طرح اوپن کرنسی مارکیٹ میں بھی ڈالر کی قدر 06پیسے کے اضافے سے 278روپے 83پیسے کی سطح پر بند ہوئی۔,business
107,بینک صارفین کی شکایات کو رفع کرنے کی مدت 30 دن مقرر,https://www.express.pk/story/2732770/bank-sarfeen-ki-shikayat-ko-rafa-karne-ki-muddat-30-din-mukarar,بینک صارفین کی شکایات کو رفع کرنے کی مدت 30دن مقرر کردی گئی۔ اس سے قبل شکایت کنندگان کی شکایات کا حل بینکنگ کمپنیز آرڈیننس مجریہ 1962کے تحت بینکوں کو 45 دن میں کرنا ہوتا تھا جسے اب کم کرکے 30 دن کر دی گئی ہے۔ شکایت کنندگان متعلقہ بینک کے جواب سے مطمئن نہ ہونے کی صورت میں 30 دن کے اندر اندر اپنی شکایات کے ازالے کے لیے بینکنگ محتسب پاکستان سے رجوع کرسکتے ہیں۔ شکایت کرنے سے قبل شکایت کنندہ متعلقہ بینکنگ کمپنی سے اپنی شکایت کا ازالہ کرنے کی درخواست کرے گا اور اگر بینکنگ کمپنی جواب دینے میں ناکام رہتی ہے یا مقررہ 30 دن کے اندر شکایت کنندہ کو غیر تسلی بخش جواب دیتی ہے تو شکایت کنندہ بینک کے خلاف کسی بھی وقت 30 دن کی مدّت کے اندر شکایت درج کراسکتا ہے۔ بصورتِ دیگر بینکنگ محتسب اگر مطمئن ہو کہ شکایت درج کرنے میں تاخیر کی وجوہات معقول ہیں تو تاخیر کو درگزر کرکے شکایت پر غور کرسکتا ہے۔,business
108,وزیر خزانہ کی آئی ایم ایف کو اصلاحاتی عمل جاری رکھنے کی یقین دہانی,https://www.express.pk/story/2732767/finance-minister-assures-imf-delegation-to-continue-reforms-process,"اسلام آباد: وفاقی وزیرخزانہ محمد اورنگزیب نے بین الاقوامی مالیاتی فنڈ(آئی ایم ایف) کو معاشی استحکام کے تسلسل کیلئے اصلاحات کا عمل جاری رکھنے کی یقین دہانی کروادی ہے۔ یہ یقین دہانی منگل کو پاکستان اور آئی ایم ایف کےدرمیان دوسرے روز ہونیوالے مذاکرات میں کروائی ہے۔ تفصیلات کے مطابق آئی ایم ایف کےوفد نے مشن چیف نیتھن پورٹرکی قیادت میں  وزیر خزانہ ومحصولات سینیٹر محمد اورنگزیب  سے ملاقات کی ہے۔ وفاقی وزیرخزانہ سینیٹر محمد اورنگزیب نے وفد کا خیرمقدم کیا جبکہ اس موقع پر وزیرمملکت برائے خزانہ علی پرویز ملک، گورنر اسٹیٹ بینک جمیل احمد،چئیرمین ایف بی آر راشد محمود لنگڑیال بھی موجود تھے۔ ملاقات میں سات ارب ڈالر کے قرض پروگرام پر عمل درآمد میں اب تک ہونے والی پیشرفت پر تبادلہ خیال کیا گیا۔ وزیرخزانہ محمد اورنگزیب کی آئی ایم ایف وفد کو بریفنگ دیتے ہوئے بتایا کہ رواں مالی سال 2024-25 کی پہلی سہہ ماہی کے زیادہ تر اہداف حاصل کر لیئے گئے،اور پروگرام پر مکمل عمل درآمد کا عزم کا اعادہ کیا۔ وزارت خزانہ کا کہنا ہے کہ آئی ایم ایف کو معاشی استحکام کے تسلسل کیلئے اصلاحات کا عمل جاری رکھنے کی یقین دہانی کرائی ہے۔",business
109,سونے کی عالمی اور مقامی مارکیٹوں میں قیمت میں بڑی کمی ریکارڈ,https://www.express.pk/story/2732765/gold-prices-for-12-11-2024,,business
110,"ترقی یافتہ ممالک نے اپنی صنعتی ترقی کیلیے پورا مالی نظام خراب کیا، ڈپٹی گورنر اسٹیٹ بینک",https://www.express.pk/story/2732735/trki-iaft-mmalk-n-apni-snaati-trki-kili-pora-mali-ntham-khrab-kia-pi-gornr-asi-bink,"ڈپٹی گورنر اسٹیٹ بینک سلیم اللہ نے کہا ہے کہ ترقی یافتہ ممالک نے اپنی صنعتی ترقی کے لیے پورا مالی نظام خراب کیا۔ انٹرنیشنل اسلامک بینکنگ اینڈ فنانس کانفرنس سے ڈپٹی گورنر اسٹیٹ بینک سلیم اللّٰہ نے خطاب کرتے ہوئے کہا کہ ہم جس ماحول میں ہیں وہاں صرف اپنی صنعتی طاقت کو بڑھانے کیلئے ماحول کو برباد کردیا گیا ہے۔ آج سب جانتے ہیں کہ یہ بقا کا مسئلہ ہے۔ ترقی یافتہ ملکوں نے اپنی صنعتی ترقی کے لیے پورے مالی نظام کو خراب کیا ہے۔ ڈپٹی گورنر اسٹیٹ بینک نے کہا کہ اسلامی بینکاری اسلام مالیاتی نظام کا محض ایک حصہ ہے۔ ہمیں محض اسلامی بینکاری کے بجائے اسلامی معاشی نظام کے قیام کی ضرورت ہے۔ حقیقی فوائد تب حاصل ہوں گے جب ہم اسلامی معاشی نظام کے اہداف کو حاصل کریں گے۔ اسلامی معاشی نظام میں سب کی فلاح وبہبود ممکن ہوسکے گی۔ انہوں نے کہا کہ تمام اسٹیک ہولڈرز نے اس منتقلی پر کام کرنا ہے۔ سب سے پہلے یہ یقین رکھیں جو تبدیلی لارہے ہیں وہ معنی رکھتی ہے۔ آئینی تقاضہ ہے اس لئے ایکو سسٹم مرتب ہوگا۔ امید ہے منتقلی سے حقیقی اسلامی مالیاتی نظام کا حصول ہوگا۔ہم اب بھی اسلامی بینکاری، غربت میں کمی، معاشی فلاح و بہبود کے اہداف حاصل کرنے پر یقین نہیں۔ کیا ہم نے اسلامی بینکنگ کے اہداف کو حاصل کرنے کی کوشش کی ہے شاید نہیں کی۔ سابق گورنر اسٹیٹ بینک ڈاکٹر عشرت حسین نے اپنے خطاب میں کہا کہ نئے سسٹم میں منتقلی کیلئے وسیع منظرنامے میں معاشرے کو کردار ادا کرنا ہوگا۔ اگر رویئے تبدیل نہ کیے گئے تو سسٹم لاگو ہونے کے باوجود پائیدار ثابت نہیں ہوگا۔ موجودہ قانونی نظام استعماریت کی باقیات ہے جو غریب کی دسترس سے باہر ہے۔ اسلامی نظام میں امیر اور غریب کو برابری کی بنیاد پر انصاف فراہم کیا جاتا ہے۔ عشرت حسین کا مزید کہنا تھا کہ سوات میں طالبان کے قبضے کے بعد قاضی منصفانہ فیصلے کرتے تھے جس کی وجہ سے ان کو سپورٹ ملی۔ پاکستان کا نظامِ انصاف تبدیل کرنے کی ضرورت ہے۔ پاکستان کے ٹیکس کے نظام میں ایمانداری سے ٹیکس دینے والوں کو ہراساں کیا جاتا ہے نتیجے میں ٹیکس خوری جیسی خرابات جنم لیتی ہیں۔ مجھے نہیں لگتا کہ پاکستان کا ٹیکس نظام اسلامی بینکنگ سے ساتھ چل پائے گا۔ غریب آدمی کو کسی ریگولیٹری ایجنسی تک رسائی نہیں ہے۔ وائس چانسلر آئی او بی ایم بشیر جان محمد کا اس موقع پر کہنا تھا کہ متعدد بینکس کسٹمرز کی ترجیح کے بجائے اپنے منافع کو دیکھتے ہیں۔ لوگوں کو اسلامی بینکاری زیادہ محفوظ اور منافع بخش لگتا ہے۔ معاشی خوشحالی تب آئے گی جب ہم طویل مدتی قرضوں پر توجہ دیں گے۔",business
111,"ڈیجیٹلائزیشن اقدامات سے ریونیو میں بہتری متوقع، ایف بی آر کی آئی ایم ایف کو بریفنگ",https://www.express.pk/story/2732696/digitization-iqdamat-se-revenue-m-behtri-mutawaqa-fbr-ki-imf-ko-briefing,"آئی ایم ایف مشن چیف نیتھن پورٹر کی قیادت میں وفد کی وزیر خزانہ و محصولات سینیٹر محمد اورنگزیب سے ابتدائی ملاقات ہوئی جس میں آئی ایم ایف مشن کو ٹیکس پالیسی اور اصلاحات پر بریفنگ دی گئی۔ وزیر خزانہ محمد اورنگزیب نے وفد کو خوش آمدید کہا، ملاقات میں وزیر مملکت برائے خزانہ علی پرویز ملک، گورنر اسٹیٹ بینک، چیئرمین ایف بی آر اور وزارت خزانہ کے اعلیٰ حکام موجود تھے۔ ذرائع کے مطابق ٹیکس نیٹ بڑھانے کے لیے ایف بی آر نے ڈیجیٹلائزیشن اور آرٹیفیشل انٹیلیجنس ڈیٹا کے استعمال پر بھی بریفنگ دی۔ حکام نے بتایا کہ اے آئی بیسڈ اقدامات اور ڈیجیٹلائزیشن اقدامات کے بعد ریونیو میں بہتری متوقع ہے۔ ایف بی آر ٹرانسفارمیشن پلان کے تحت نئے دفاتر کے قیام اور رائٹ سائزنگ سے بھی آگاہ کیا گیا، اِن لینڈ ریونیو اور کسٹمز میں اب تک 160 سے زائد آسامیاں ختم کی جا چکی ہیں۔ آئی ایم ایف مشن کو بریفنگ میں بتایا گیا کہ وفاقی کابینہ نے مختلف وزارتوں اور ڈویژنز میں ڈیڑھ لاکھ آسامیاں ختم کرنے کا فیصلہ کیا تھا۔ ڈائریکٹوریٹ جنرل آف انٹیلی جنس اینڈ انویسٹی گیشن کسٹمز کی تنظیم نو کی جا رہی ہے جبکہ کسٹمز کے 4 ڈائریکٹوریٹ بند کر دیئے گئے جس میں راولپنڈی، ملتان، حیدرآباد اور گوادر شامل ہیں۔",business
112,اسٹارٹ اپس کو فنانسنگ کے حصول میں دشواریوں کا سامنا,https://www.express.pk/story/2732681/start-ups-ko-financing-ke-husool-mein-dshwaryon-ka-saamna,"پاکستانی اسٹارٹ اپس نے 15 سال میں صرف 750 ملین ڈالر کی سرمایہ کاری حاصل کی ہے، جو اس ابات کا اظہار ہے کہ ملک میں اسٹارٹ اپس کو چیلنجز کا سامنا ہے۔ اسٹارٹ اپس کو درپیش مشکلات کی ایک وجہ یہ بھی ہے کہ پاکستان میں اسٹارٹ اپس کی کوئی واضح اور معیاری تعریف متعین نہیں کی گئی ہے، اس کے علاوہ پاکستان کا معاشی رسک فیکٹر بھی اسٹارٹ اپس کو فنانسنگ حاصل کرنے میں ایک رکاوٹ ہے، ورنہ پاکستان میں اسٹارٹ اپس کی ناکامی کا ریشو وہی ہے، جو عالمی سطح پر پایا جاتا ہے، سیکیورٹیز اینڈ ایکسچینج کمیشن پاکستان کی جانب سے منعقدہ پاکستان اسٹارٹ اپس سمٹ 2024 سے خطاب کرتے ہوئے ٹیلی نار مائیکروفنانس بینک ( ایزی پیسہ) کے بانی ندیم حسین نے کہا کہ پاکستان میں اسٹارٹ اپس کی تاریخ صرف 15 سال ہے، ان 15 سالوں میں اسٹارٹ اپس بہت کم فنانسنگ حاصل کرسکے ہیں۔ انھوں نے اس کی وجہ پاکستان کے معاشی رسک فیکٹر، عالمی کساد بازاری، عالمی مالیاتی اداروں کا پاکستان پر عدم اعتماد ہیں، انھوں نے تجویز دی کہ حکومتی قرضوں سے انکم جنریٹ کرنے والے تجارتی بینکوں کو پابند کیا جائے کہ وہ اسٹارٹ اپس کو لازمی فنڈنگ کریں۔ وفاقی وزیرخزانہ محمد اورنگزیب نے اپنے وڈیو بیان میں کہا کہ ملک میں معاشی سرگرمیوں کو تیز کرنے کے لیے اسٹارٹ اپس گیم چینجر ہیں، یہ طویل مدت میں ملکی معیشت میں اہم کردار ادا کریں گے، انھوں نے بینکوں پر زور دیا کہ وہ اسٹارٹ اپس کے فروغ میں اپنا مثبت کردار ادا کریں۔ انھوں نے کہا کہ حکومت اپنے کردار کے بارے میں واضح ہے، جو کہ پالیسی میکنگ تک محدود ہے، جبکہ معاشی سیکٹر میں نجی شعبے کو فرنٹ سے لیڈ کرنا ہوگا، سابق ڈپٹی گورنر اسٹیٹ بینک سیما کامل نے کہا کہ تجارتی بینکس ناکامی کے بلند خطرات کے حامل اسٹارٹ اپس کو سرمایہ فراہم نہیں کرسکتے، اسٹارٹ اپس کی کوئی معیاری تعریف موجود نہیں ہے،اسٹیٹ بینک کی تعریف کے مطابق اسٹارٹ اپس کی زیادہ سے زیادہ عمر پانچ سال ہے، جبکہ ایف بی آر نے یہ عمر 10 سال مقرر کر رکھی ہے۔",business
113,18 آئی پی پیز سے 2 ہفتوں میں معاہدے کا امکان,https://www.express.pk/story/2732680/18-ipps-se-2-hafton-mein-muahiday-ka-imkaan,حکومت کی جانب سے ٹیک اینڈ پے موڈ پر 18 آئی پی پیز سے 2 ہفتوں میں معاہدے کا امکان ہے جس سے سالانہ 70 تا 100 ارب روپے کی بچت میں مدد ملے گی۔ ذرائع کے مطابق ان کی پیداواری صلاحیت 4267 میگاواٹ ہے تاہم حکومت انھیں ترسیل کے مطابق ادائیگی کرے گی۔,business
114,"سولرائزیشن سے بجلی کھپت میں کمی، آئی ایم ایف نے حکومت سے متبادل پلان مانگ لیا",https://www.express.pk/story/2732678/solarization-se-bijli-khapat-mein-kami-aayi-am-f-ne-hukoomat-se-mutabadil-plan-maang-liya,"عالمی مالیاتی فنڈ نے سولر پینلز کے بڑھتے ہوئے رحجان کے باعث قومی گرڈ سے بجلی کی کھپت میں تیزی سے ہونیوالی کمی اورگرتی ہوئی اقتصادی ڈیمانڈ کے نتیجے میں درآمدی گیس کے سرپلس ہونے کے 2 مسائل پر قابو پانے کیلیے حکومتی پالیسی طلب کر لی ہے۔ 7 ارب ڈالر کے بیل آؤٹ پیکیج کو پٹڑی سے اترنے سے بچانے کیلئے قبل ازوقت شروع کیے مذاکرات کے پہلے روز عالمی مالیاتی فنڈ نے توانائی کے شعبے کی حکومتی حکمت عملی کے متعلق سوالات اٹھادئے۔ مذاکرات سے آگاہ افراد کا کہنا ہے کہ فنڈ نے استفسار کیا کہ حکومت سولرائزیشن اور سرپلس درامدی گیس کے چیلنجز سے کیسے نمٹے گی۔پاکستان نے آئی ایم ایف کو تجویز پیش کی کہ جنوری 2025 ء تک صنعتوں کو درآمدی گیس کے ذریعے صنعتوں کوبجلی پیدا کرنے کی اجازت دی جائے تاکہ گیس کے پوری لاگت واپس لی جا سکے تاہم جواب میں آئی ایم ایف کی طرف سے خاموشی تھی۔ پاکستان نے جنوری تک گیس کی فراہمی منقطع کر کے صنعتوں کو قومی گرڈ پر منتقل کرنے کاوعدہ کر رکھا ہے ، اس شرط نے صنعت کاروں کو کاروبار کی بڑھتی لاگت کے حوالے سے پریشان کیا ہوا ہے۔گیس انفراسٹرکچر ڈیولپمنٹ سیس کے 400 ارب روپے سے زائد کے بقایا جات کا معاملہ بھی زیر بحث آیا حکومت نے بتایا کہ عدالتوں کے حکم امتناعی کی وجہ سے وصولیوں میں رکاوٹ پیدا ہوئی۔ وزیر بجلی اویس لغاری، وزیر مملکت برائے خزانہ علی پرویز ملک، سیکرٹری خزانہ، پاور، پیٹرولیم اور ایف بی آر کے چیئرمین نے پہلے دن کے اجلاسوں میں شرکت کی۔واشنگٹن میں قائم مشن چیف نیتھن پورٹر کی قیادت میں آئی ایم ایف کی ٹیم تین سالہ بیل آؤٹ پیکج پر عمل درآمد کی جانچ پڑتال کیلئے ہفتے کیلئے پہنچی ۔ ذرائع نے بتایا آئی ایم ایف نے انتہائی مہنگی بجلی کے متبادل کے طور پر سولر پینلز لگانے کے بڑھتے ہوئے رجحان کی وجہ سے بجلی کی طلب میں کمی کا معاملہ اٹھایا۔ اس نے پنجاب حکومت کی شمسی توانائی کے استعمال کی ترغیب دینے کی پالیسی کے اثرات کے متعلق بھی پوچھا جو وفاقی حکومت کی حکمت عملی کے برعکس ہے۔ تاہم آئی ایم ایف کو شمسی توانائی کے استعمال سے متعلق سوالوں کا تسلی بخش جواب نہیں ملا اور اس نے وزارت توانائی پر زور دیا وہ اس معاملے پر رہنمائی کرے۔ گزشتہ سال مئی میں پروگرام کے مذاکرات کے وقت، پاکستان نے آئی ایم ایف کو آگاہ کیا تھا کہ وہ سولر پینلز کیلئے نیٹ میٹرنگ کی حکمت عملی ختم کر دے گا اور اسے گراس میٹرنگ سے تبدیل کرے گا جس کا مقصد صارفین کو مہنگی اور ناقابل برداشت گرڈ بجلی فروخت کرنا ہے۔ پاکستان کے متوسط طبقے سے لیکر امراء تک تیزی سے سولر پینلز لگوا رہے ہیں کیونکہ انتہائی مہنگے معاہدوں، بجلی کے نظام کی غیر موثریت، بے قابو چوری اور لیکیجز کی وجہ سے بجلی کی قیمت ناقابل برداشت ہو گئی ہے۔ گزشتہ دو برسوں میں بجلی کی قیمتیں دوگنا سے بھی زیادہ ہو گئی ہیں اور گھریلو صارفین 70 روپے فی یونٹ قیمت ادا کرنے پر مجبور ہیں ۔ لوگ سولر پینلز پر منتقل ہو رہے ہیں، جس کے باعث بجلی کی طلب میں کمی آئی ہے۔ ستمبر میں بجلی کی پیداوار تخمینوں سے 10 فیصد کم تھی۔ رواں مالی سال کی پہلی سہ ماہی کے دوران طلب میں بھی 8 فیصد کمی آئی۔ آئی ایم ایف نے بجلی کی مجموعی طلب پر وزیراعظم کے سرمائی بجلی پیکج کے اثرات کے متعلق بھی دریافت کیا لیکن ذرائع کے مطابق اس کا ٹھوس جواب نہیں دیا گیا ۔ وزیر اعظم شہباز شریف نے گزشتہ ہفتے بجلی کی گرتی کھپت بڑھانے کیلئے رہائشی، تجارتی اور صنعتی صارفین کیلئے دسمبر سے فروری کیلئے اضافی استعمال پر سستی بجلی دینے کا اعلان کیا۔اس وقت گھریلو صارفین کیلئے بنیادی شرح 37.49 روپے سے 52.07 روپے فی یونٹ تک ہے۔ نئے پیکج کے تحت اضافی کھپت پر 26.07 روپے فی یونٹ چارج کیا جائے گا جو موجودہ شرح کے مقابلے میں 30-50 فیصد کی بچت فراہم کرتا ہے۔ آئی ایم ایف رواں مالی سال کی پہلی سہ ماہی کے دوران گردشی قرضے کے بندوبست منصوبے پر عملدرآمد سے مطمئن دکھائی دیا۔حکومت نے طے شدہ حد کے اندر گردشی قرضے کا بہاؤ کم کرنے کا ہدف پورا کیا اور اس کے بلوں کی وصولی قریباً 91 فیصد تک پہنچ گئی۔ تاہم وصولیوں میں اضافہ بنیادی طور پر بجلی کے نرخوں میں اضافے اور چوتھی سہ ماہی کے ٹیرف ایڈجسٹمنٹ میں تاخیر کی وجہ سے ہوا۔ آئی ایم ایف نے پھر زور دیا کہ حکومت کو صرف بے نظیر انکم سپورٹ پروگرام سے مستفید ہونے والوں کو بجلی کی سبسڈی دینی چاہیے۔تاہم پاور ڈویژن کا موقف تھا اس پر عمل درآمد میں قانونی مشکلات درپیش تھیںکیونکہ زیادہ تر کیسوں میں بجلی کے میٹرز قابضین کے نام نہیں تھے۔ آئی ایم ایف نے پاور سیکٹر میں کم طلب کی وجہ سے 1000 ایم ایم سی ایف ڈی درآمدی اضافی گیس سے نمٹنے کیلئے پاکستان کے منصوبوں کے بارے میں پوچھا۔ پاکستانی حکام اس گیس کی کچھ مقدار صنعتوں کو پوری قیمت پر فراہم کرنا چاہتے تھے۔ وہ قطر کے ساتھ گیس کی کھپت میں کمی کی وجہ سے 2025 ء اور 2026 ء کیلئے طے شدہ ایل این جی کارگو کو دو سال کیلئے موخر کرنے کیلئے بھی بات چیت کر رہا ہے۔ حکومت نے آئی ایم ایف کے سامنے دعویٰ کیاعدالتی حکم امتناعی ان واجبات کی وصولی میں قانونی رکاوٹ ہے۔ تاہم سپریم کورٹ نے 2020ء میں جی آئی ڈی سی لیوی کے خلاف دائر تمام درخواستوں کو خارج کر دیا تھا اور وفاقی حکومت کے حق میں فیصلہ دیا تھا کہ وہ تمام رقم وصول کرے۔ اسلام آباد سے نمائندہ ایکسپریس ارشاد انصاری کے مطابق چیئرمین ایف بی آر سربراہی میں ٹیم نے آئی ایم ایف کو بریفنگ دی رواں مالی سال کے پہلے تین ماہ میں 2652  ارب روپے ٹیکس جمع کیا گیا ۔ جولائی تا ستمبر 96.6 فیصد ٹیکس ہدف پورا کر لیا جبکہ ستمبر میں 1098 ارب ہدف کے مقابلے 8 ارب اضافی ٹیکس جمع کیا ۔ باقاعدہ مذاکرات آج ہونگے۔عالمی ادارے کو بتایا گیا جولائی تا اکتوبر ٹیکس ہدف میں 190 ارب کی کمی رہی۔تاہم رواں سال انکم ٹیکس گوشواروں میں 76 فیصد اضافہ ہوا ۔ ذرائع کے مطابق صوبائی حکومتیں قانون سازی کیلئے دی گئی مہلت پوری کرنے میں ناکام رہیں ۔ موجودہ پروگرام کا پہلا اقتصادی جائزہ مارچ 2025 ء میں شیڈول ہے۔",business
115,انٹربینک اور اوپن مارکیٹ میں ڈالر کی قدر بڑھ گئی,https://www.express.pk/story/2732591/interbank-aur-open-market-mein-dollar-ki-qader-barh-gayi,"پاکستان کو رواں سال درپیش 2ارب 50کروڑ ڈالر کے فنانشل گیپ پر آئی ایم ایف ریویو ٹیم کے مذاکرات، بیرونی ادائیگیوں کے دباو اور معاشی سرگرمیوں میں بتدریج اضافے کے باعث پیر کو ایک بار پھر ڈالر پیش قدمی جاری رہی۔ پاکستان کے ایوی ایشن فیول پراجیکٹ کے لیے ایشیائی ترقیاتی بینک کی 82.5ملین ڈالر کی فنانسنگ، چین، سعودی عرب سمیت دیگر ممالک کی سرمایہ کاری دلچسپی اور چین سے مزید 3ارب 40کروڑ ڈالر کے قرضے ری شیڈول ہونے امید پر انٹربینک مارکیٹ میں کاروباری دورانیے کے دوران ڈالر کی قدر ایک موقع پر 08پیسے کی کمی سے 277روپے 65پیسے کی سطح پر آگئی تھی۔ سپلائی بڑھتے ہی مارکیٹ فورسز کی ڈیمانڈ بڑھنے کے نتیجے میں کاروبار کے اختتام پر ڈالر کے انٹربینک ریٹ 13پیسے کے اضافے سے 277روپے 86پیسے کی سطح پر بند ہوئے جبکہ اوپن کرنسی مارکیٹ میں بھی ڈالر کی قدر 0.03پیسے کے اضافے سے 278روپے 77پیسے کی سطح پر بند ہوئی۔ زرمبادلہ کی دونوں مارکیٹوں نے اکتوبر میں 3.10ارب ڈالر کی ترسیلات زر کی آمد اور رواں سال ترسیلات زر کا حجم 34ارب ڈالر تک پہنچنے کی پیشگوئیوں کو نظرانداز رکھا۔",business
116,پنجاب میں پیاز ٹماٹر کی پیداوار کیلئے زرعی آلات پر 70فیصد سبسڈی کا اعلان,https://www.express.pk/story/2732585/70-subsidy-announced-on-agricultural-equipment-for-onion-tomato-production,"لاہور: مہنگائی اور ذخیرہ اندوزی کے مستقل سدباب کےلیے وزیراعلی پنجاب مریم نوازشریف کی ہدایت پر ٹماٹر اور پیاز کی پیداوار بڑھانے کے لئے پائیدار اقدامات کیے جارہے ہیں۔ وزیراعلی پنجاب مریم نوازشریف نے ٹماٹر اور پیاز کی کاشت میں بھی اضافے کا خصوصی پروگرام متعارف کرادیا۔ پنجاب ایگریکلچر ٹرانس فارمیشن پراجیکٹ کی لانچنگ پر 3ارب روپے لاگت آئے گی۔ پنجاب میں میکانائزڈ فارمنگ کیلئے یہ 3 ارب روپے کامنفرد اور تاریخ کا پہلا پراجیکٹ ہے جس میں سبزیوں کی خودکار فارمنگ کے لئے پلانٹر، پرونرز، سپرئیر اور دیگر زرعی آلات پر 70فیصد سبسڈی کا اعلان کردیا گیا۔ پیاز اور ٹماٹر کی ویلیو ایڈیشن کے لئے پلپنگ یونٹ،ڈرائر اور گریڈرز کے لئے بھی 70فیصد سبسڈی ملے گی۔ اس حوالے سے لودھراں، ملتان اور وہاڑی کے اضلاع کو پیاز جب کہ خوشاب،شیخوپورہ اور مظفر گڑھ کو ٹماٹر کی کاشت کے لئے منتخب کیا گیا ہے۔ 6 اضلاع میں 25ایکڑ تک اراضی کے مالک کے فارمر انٹر پرائز گروپس بنانے کا فیصلہ کیا گیا ہے۔ جن کے لئے فارمرز فیلڈ اسکول میں جدید زراعت اور اسمارٹ طریقہ کاشت کے بارے میں ٹریننگ کا اہتمام کیا جائے گا جب کہ ان فارمر گروپس کو انٹرنیشنل مارکیٹ سے بھی منسلک کیا جائے گا۔ مریم نوازشریف نے کہا کہ ٹماٹر، پیاز عام آدمی کے استعمال کی چیز ہے، جسے مہنگابیچنے کی اجازت نہیں دے سکتے، گروپ اور میکانائزڈ فارمنگ سے نہ صرف پیداواربڑھے گی بلکہ لاگت بھی کم ہوگی۔",business
117,"بھارت کی فارما سیوٹیکل ایکسپورٹ 32 ارب ڈالر اور ہماری صرف 400 ملین ڈالر ہیں، سینیٹ کمیٹی میں بیان",https://www.express.pk/story/2732575/indian-pharma-32-arab-dollar-aur-pakistan-ki-400-million-han-senate-committee,"سینیٹ کمیٹی تجارت میں فارما کمپنیوں نے کہا ہے کہ بھارت کی فارما سیوٹیکل ایکسپورٹ 32 ارب ڈالر جب کہ پاکستان کی فارما ایکسپورٹ صرف 400 ملین ڈالر ہیں، ہماری فارما ایکسل کی ڈیمانڈ پوری کردیں تو ایکسپورٹ 4 سے 5 ارب ڈالر تک پہنچادیں گے۔ ایکسپریس نیوز کے مطابق سینیٹر انوشے رحمان کے زیر صدارت سینیٹ کی تجارت کمیٹی کا اجلاس منعقد ہوا جس میں کمیٹی کے آج کے اجلاس میں مختلف ایسوسی ایشن کے نمائندگان کو بھی طلب کیا گیا۔ اجلاس میں فارما سیوٹیکل، سرجیکل، ایکسپورٹ اور آئی ٹی ایسوسی ایشن کے نمائندگان نے شرکت کی۔ چیئرمین ٹی ڈی اے پی کی عدم موجودگی پر چیئرمین کمیٹی نے اظہار برہمی کیا۔ انوشے رحمان نے کہا کہ ہم نے تمام ایسوسی ایشنز کو بلایا ہے اور چیئرمین ٹی ڈی اے پی نہیں آئے؟ چیئرمین ٹی ڈی اے پی کا عمرہ مکمل ہوگیا وہ اجلاس میں آسکتے تھے۔ نمائندہ فارما سیوٹیکل نے کہا کہ بین الاقوامی سطح پر ٹی ڈی اے پی کی نمائشین متاثر کن نہیں ہوتیں، ہم نے جو بین الاقوامی سیمینار کیے ان کی پہلے مارکیٹنگ نہیں تھی۔ اسپیشل سیکریٹری ٹی ڈیپ نے کہا کہ سنگل کنٹری نمائشیں واقعی اتنی زیادہ متاثر کن نہیں ہوتیں، کسی اور نمائش میں فارما کی نمائش کرنا ہماری مجبوری ہوتی ہے۔ نمائندہ فارما کمپنی نے کہا کہ سنگل کنٹری نمائش کو بھی متاثر کن بنایا جا سکتا ہے، سنگل کنٹری نمائش کے لیے ایک اچھی مارکیٹنگ کرنے کی ضرورت ہے، نمائش کرنے سے پہلے ٹی ڈیپ کو ہم سے میٹنگ کرنی چاہئیے، ہماری کئی بین الاقوامی نمائشوں میں ایک بھی وزیٹر شریک نہیں ہوا۔ چیئرمین کمیٹی انوشے رحمان نے کہا کہ جب وزیٹر ہی نہیں تھے تو آپ لوگ پھر کیا کر رہے تھے وہاں؟ اس پر فارم کے نمائندے نے کہا کہ ہم پھر عراق میں صرف زیارتیں کر کے واپس آ گئے، ٹی ڈی اے پی کی ورکشاپ میں اگر وزیٹر نہ ہوں تو ہم جاتے ہی نہیں، سینیٹر طلال چوہدری نے کہا کہ ٹی ڈی اے پی کو کسی روڈ شو سے پہلے اسٹیک ہولڈرز سے مشاورت کرنی چاہیے، ٹی ڈی اے پی کو تمام اسٹیک ہولڈرز سے مشاورت کے ایس او پیز بنانے چاہئیں۔ انوشے رحمان نے کہا کہ ٹی ڈی اے پی کا سالانہ بزنس پلان اسٹیک ہولڈرز کے ساتھ مل کر بنایا جاتا ہے، ٹی ڈی اے پی کے بزنس پلان کو بہتر بنانے کی ضرورت ہے، اسٹیک ہولڈرز کی مشاورت کے بغیر کوئی بھی پالیسی نہ بنائیں۔ نمائندہ فارما سیوٹیکل نے کہا کہ انڈیا فارما سیوٹیکل کی 32 ارب ڈالر کی ایکسپورٹ کر رہا ہے، پاکستان کی فارما سیوٹیکل کی ایکسپورٹ صرف 400 ملین ڈالر ہے، پاکستان میں بھی فارما کی ایکسپورٹ 32 ارب ڈالر کرنے کی صلاحیت ہے۔ اس پر انوشے رحمان نے کہا کہ آپ کی ایسی کون سی فوری سپورٹ دی جائے کہ ایکسپورٹ بڑھ جائیں؟ اس پر فارما نمائندے نے کہا کہ ہم نے ٹی ڈی اے پی سے فارما ایکسل کی ڈیمانڈ کی ہوئی ہے، یہ ڈیمانڈ پوری کردیں تو ایکسپورٹ 4 سے 5 ارب ڈالر ہو سکتی ہیں، فارما سیوٹیکل کی بین الاقوامی ٹریلین ڈالرز کی مارکیٹ ہے۔ چیئرمین کمیٹی سینیٹر انوشے رحمان نے کہا کہ یہ فارما ایکسل کیا ہے؟ اس پر فارما نمائندے نے کہا کہ فارما ایکسل ماڈل میں انٹرنیشنل ریگولیٹرز کے ساتھ مذاکرات کرتے ہیں، ہماری پراڈکٹس کی اچھے طریقے سے مارکیٹنگ ہونی چاہیے، انڈیا کی 200 کمپنیاں رجسٹرڈ ہیں ہماری صرف 7 سے 8 رجسٹرڈ ہوتی ہیں، پاکستان میں فارما سیوٹیکل کے مزید پلانٹس لگنے چاہئیں۔ چیئرمین ٹی ڈیپ نے کہا کہ کمیٹی میں ایسوسی ایشنز کہہ رہی ہیں کہ ٹی ڈیپ کچھ نہیں کر رہا، وزیراعظم نے 60 ارب ڈالر تک ایکسپورٹ لے جانے کا ہدف رکھا ہوا ہے، ہم اسی 60 ارب ڈالر ہدف کے لیے ساری کوشش کر رہے ہیں۔ رکن کمیٹی سینیٹر سرمد علی نے کہا کہ انڈیا میں ہر صوبے کا اپنا ایکسپورٹ پروموشن ماڈل ہے، پاکستان میں بھی یہ ایکسپورٹ پروموشن ماڈل اپنایا جا سکتا ہے۔ نمائندہ فارما نے کہا کہ انڈیا میں ایکسپورٹرز کی عزت کی جاتی ہے لیکن پاکستان میں وہ عزت نہیں ملتی، میں فارما کے کچھ سیمپلز لے کر جا رہا تھا تو کسٹم نے ایئرپورٹ پر روک لیا، ایئرپورٹ پر کسٹم اہل کاروں کو فارما کے بارے کچھ بھی پتا نہیں تھا، چائنا میں ایکسپورٹرز کو ہیرو سمجھا جاتا ہے۔ کمیٹی نے فارما ایکسل پر ٹی ڈی اے پی سے چار ہفتوں میں حکمت عملی طلب کرلی۔ چیئرمین انوشے رحمان نے کہا کہ چار ہفتوں میں بتائیں کہ فارما ایکسل پر کیا کچھ کیا جا سکتا ہے؟ ٹی ڈی اے پی تمام شراکت داروں سے مشاورت کرکے حکمت عملی بنائے۔ سیکریٹری تجارت جواد پال نے کہا کہ ہمارے پاس فارما ایکسل کے حوالے سے ایک پروپوزل آیا ہے، ہم نے فارما ایکسل کے حوالے سے کچھ سوالات اٹھائے ہیں، ہمیں فارما ایکسل کے حوالے سے طویل مشاورت کی ضرورت ہے، فارما ایکسل کا اسٹرکچر کیا ہوگا، سٹیچوری باڈی ہوگی یا کوئی کمپنی ہوگی؟ اس فارما ایکسل کا فنڈنگ میکانزم کیا ہوگا، فارما ایکسل کا دوسرے ریگولیٹرز کے ساتھ ریلیشن کیا ہوگا، کیا فارما ایکسل کے بعد ٹی ڈی اے پی یا ڈریپ سے تعلق ختم ہو جائے گا، کیا فارما ایکسل کے اسٹرکچر کیلئے کوئی کنسلٹنٹ ہائر کیا جا رہا ہے۔ نمائندہ فارما نے کہا کہ ہم سوچ رہے ہیں کہ انڈیا کا فارما ایکسل کاپی پیسٹ کر لیا جائے بصورت دیگر ہم کوئی کنسلٹنٹ ہائر کر لیں گے۔",business
118,سونے کی عالمی اور مقامی مارکیٹوں میں قیمت کم ہو گئی,https://www.express.pk/story/2732572/gold-prices-for-11-11-2024,,business
119,"آئی ایم ایف مشن پاکستان پہنچ گیا، اعلیٰ سطح کے اجلاس  میں ٹیکس وصولیوں  پر بریفنگ",https://www.express.pk/story/2732568/imf-mission-pakistan-pohanch-gya-aala-satah-ke-ijlas-me-briefing,"آئی ایم ایف کا مشن پاکستان پہنچ گیا، جسے ایک اعلیٰ سطح کے اجلاس میں ٹیکس وصولیوں پر بریفنگ دی گئی ہے۔",business
120,"نجی شعبوں کو وسعت دینے کی ضرورت ہے، وزیر خزانہ",https://www.express.pk/story/2732520/private-sectors-need-to-be-expanded-finance-minister,"کراچی: وزیر خزانہ محمد اورنگزیب نے کہا ہے کہ نجی شعبوں کو وسعت دینے کی ضرورت ہے۔ کراچی میں سکیورٹیز اینڈ ایکسچینج کمیشن آف پاکستان (ایس ای سی پی) اسٹارٹ اپ سمٹ سے ویڈیو خطاب کرتے ہوئے وزیر خزانہ محمد اورنگزیب نے کہا کہ آئی ٹی کا شعبہ معیشت کی نمو میں فیصلہ کن ثابت ہوگا، مالیاتی شمولیت میں ٹیکنالوجی انتہائی اہم کردار ادا کرے گی۔ انہوں نے کہا کہ گزشتہ ہفتے ریاض میں سعودی عرب کے فرمانروا شاہ سلمان بن عبدالعزیز سے ملاقات ہوئی، ریاض میں منعقدہ کانفرنس کی تھیم آرٹیفشل سپر انٹیلیجنس تھا۔ انہوں نے زور دیا کہ حکومت کا کام پالیسی فریم ورک اور اس میں تسلسل برقرار رکھنا ہے، نجی شعبوں کی ذمہ داری ہے کہ وہ کاموں کو توسیع دیں۔ وزیر خزانہ نے توقع ظاہر کی کہ اس سمٹ میں سرمائے تک رسائی پر بھی بات کی جائے گی اور اسٹارٹ اپس نئے حل کے ساتھ مالیاتی رسائی بڑھائیں گی۔ انہوں نے مزید کہا کہ عالمی سطح پر سرمائے کی فراہمی میں تکنیکی درستگی بھی آتی ہے۔",business
121,اسٹاک ایکسچینج میں زبردست تیزی؛ انڈیکس 94 ہزار پوائنٹس کی سطح عبور کرگیا,https://www.express.pk/story/2732517/stock-exchange-me-taizi-index-94-hazar-points-ki-satah-uboor-kar-gya,,business
122,ایس آئی ایف سی کی معاونت سے قابل تجدید توانائی کے منصوبے کا آغاز,https://www.express.pk/story/2732504/sifc-ki-muawnat-se-qabil-e-tajdeed-tawanaai-ke-mansoobay-ka-aghaz,,business
123,ملک میں تیل و گیس کی یومیہ پیداوار میں 2 فیصد اضافہ ریکارڈ,https://www.express.pk/story/2732492/mulk-mein-oil-gas-ki-yomiya-pedawar-mein-2-feesad-izafah-record,"تیل وگیس کی یومیہ پیداوار 2 فیصد جبکہ رواں مالی سال کے پہلے 4 ماہ میں پٹرولیم مصنوعات کی فروخت 2 فیصد بڑھ گئی۔ پٹرولیم انفارمیشن سروسز کے اعدادوشمار کے مطابق 31 اکتوبر کو ختم ہونے والے ہفتے کو ملک میں خام تیل کی اوسط یومیہ پیداوار 65582 بیرل ریکارڈ کی گئی، پیوستہ ہفتے یومیہ پیداوار 64467 بیرل تھی، گیس کی اوسط یومیہ پیداوار 2737 ایم ایم سی ایف ڈی رہی, جو پیوستہ ہفتے کی یومیہ پیداوار 2694 ایم ایم سی ایف ڈی سے دوفیصد زائد ہے. ادھر آئل  کمپنیز ایڈوائزری کونسل کے اعدادوشمار کے مطابق  جولائی سے اکتوبرتک پٹرولیم مصنوعات کی فروخت 5.18 ملین ٹن رہی، جوکہ گزشتہ مالی سال کی اسی مدت سے 2 فیصد زائد ہے. اسٹیٹ بینک  کے اعداد و شمارکے مطابق پہلی سہ ماہی میں فرانس،جرمنی و مغربی یورپی ممالک کو برآمدات سے 1.165 ارب ڈالر حاصل ہوئے، جوگزشتہ مالی سال کی اسی مدت کی برآمدات سے 16.23 فیصد زائد  ہے، ان ملکوں سے درآمدات پر 496.34 ملین ڈالر خرچ ہوئے جوکہ گزشتہ مالی سال کی اسی مدت کی درآمدات سے 40.67 فیصد کم ہے۔ کاٹن جنرز ایسوسی ایشن کے مطابق جننگ فیکٹریوں میں کپاس کی آمد میں 37 فیصد کم رہی،31 اکتوبر تک فیکٹریوں میں 4291000 گانٹھیں لائی گئیں جوکہ گزشتہ سال کی اسی مدت میں موصول 6794000 گانٹھوں سے 37 فیصد کم ہے۔",business
124,"2 بار سعودیہ آنے جانے سے 2.2 ارب ڈالر کے معاہدے ہوگئے، مصدق ملک",https://www.express.pk/story/2732490/2-baar-saudia-anay-jane-se-2-2-arab-dollar-ke-muahiday-hogaye-musaddiq-malik,"وزیر توانائی مصدق ملک نے کہا ہے کہ سعودی عرب نے پاکستان کے ساتھ 2.2 ارب ڈالر کے معاہدے کیے ہیں جس تیزی سے یہ سب ہو رہا ہے ہر دو تین ماہ بعد ایسے معاہدوں پر دستخط ہوسکتے ہیں، نجی ٹی وی سے گفتگو کرتے ہوئے انہوں نے کہا کہ سعودی عرب کا ایک وژن 2030 ہے ہمارا بھی 2030 کیلئے وژن ہے، اس میں بے شمار تبدیلیاں متوقع ہیں، خارجہ پالیسی اور معاشی پالیسی میں تبدیلیاں ہوں گی۔ انہوں نے کہا کہ سعودی ایک جہاز بھر کر پاکستان لائے ہم نے بھی ایک جہاز بھر کر لوگوں کو سعودی عرب بھیجا اور دونوں کو ملا دیا اس کے نتیجے میں ایم او یوز ہوئے 2.2 بلین ڈالر کے پاکستان کا سالانہ آئی ایم ایف پروگرام ایک ارب ڈالر کا ہے۔ وفاقی وزیر نے کہا کہ پاکستان کے صرف دو مرتبہ آنے جانے سے 2.2 ارب ڈالر کے معاہدوں پر دستخط ہوگئے ہیں۔",business
125,"دنیا کی بڑی کمپنیوں سے رابطے میں ہیں،وفاقی وزیر بحری امور",https://www.express.pk/story/2732487/duniya-ki-barri-companiyon-se-raabtey-mein-hain-wifaqi-wazeer-behri-umoor,"وفاقی وزیر بحری امور قیصر احمد شیخ نے کہا ہے کہ دنیا کی بڑی کمپنیوں سے رابطے میں ہیں، وعدہ ہے کہ پاکستان کو امیر ملک بنائیں گے۔ چنیوٹ میں پریس کانفرنس کے دوران انھوں نے کہا کہ پاکستان میں دہشت گردی کافی عرصے سے چل رہی ہے، ملک میں امن امان ہوگا تو دہشت گردی کنٹرول ہوگی،گزشتہ حکومت ملک ڈیفالٹ کر گئی، بڑی مشکل سے عالمی مالیاتی ادارے سے معاہدہ ہوا۔ ان کا کہنا تھا کہ آئی ایم ایف قرضہ دینے کو تیار ہوتا ہے تو فون کیا جاتا ہے کہ انہیں قرضہ نہ دیں، ملک میں معاشی استحکام کیلیے چین کے صدر آتے ہیں تو یہ دھرنا دے دیتے ہیں۔",business
126,"بھارت سے تجارت، پاکستان کے لیے تجارتی خسارے کا سبب",https://www.express.pk/story/2732486/bharat-se-tijarat-pakistan-ke-liye-tijarti-khasaray-ka-sabab,"پاکستان اور بھارت کے درمیان تجارت سے زیادہ فائدہ بھارت کو ہوتا ہے، جس کی بنیادی وجہ بھارتی حکومت کی جانب سے امپورٹڈ اشیاء پر عائد کیے گئے سخت ٹیرف ہیں. یہی وجہ ہے کہ پاکستان میں بھارت کو موسٹ فیورٹ نیشن کا درجہ دینے کی مخالفت کی جاتی ہے، جبکہ بھارت نے فروری 2019 کے پلوامہ حملوں تک پاکستان کو موسٹ فیورٹ نیشن کا درجہ دے رکھا تھا، 2018 میں پاکستان نے بھارت کو 385 ملین ڈالر کی ایکسپورٹ کی جبکہ پاکستان کی بھارت سے امپورٹ 1.9 ارب ڈالر رہیں. اس طرح بھارت کو 1.5 ارب ڈالر کا ٹریڈ سرپلس حاصل ہوا، جس کی بنیادی وجہ بھارت کے سخت ٹیرف رہے، بھارت کے سخت تجارتی قوانین میں سے اکثر کا اطلاق ٹیکسٹائل اور کپڑوں کی تجارت پر ہوتا ہے. جبکہ پاکستان کیلیے ٹیکسٹائل اور کپڑوں کی ایکسپورٹ اہم مقام رکھتی ہے، جو پاکستان کی بھارت کو ایکسپورٹ کو بری طرح متاثر کرتی ہیں، یہی وجہ ہے کہ پاکستان کی جانب سے بھارت کو موسٹ فیورٹ نیشن کا درجہ دینے کی مخالفت کی جاتی ہے. اگر بھارت سے تجارت کھول دی جائے تو بھارت کی سستی اشیاء پاکستان کی مارکیٹ میں چھا جائیں گی، جیسا کہ چین پاکستان فری ٹریڈ ایگرمینٹ کے بعد 2007 سے پاکستانی مارکیٹیں چینی مصنوعات سے بھر گئی ہیں۔",business
127,پاکستان امریکی روئی کا سب سے بڑا خریداربن گیا,https://www.express.pk/story/2732423/pakistan-amrici-roi-ka-sab-se-bara-kharedar-ban-gaya,"ملک میں معیاری روئی کی محدود دستیابی کے باعث پاکستان ایک بار پھر امریکی روئی کا سب سے بڑا خریداربن گیا ہے جس کے نتیجے میں اندرون ملک کاٹن جنرز کی جانب سے معیاری کپاس کی بھر پور خریداری کے باعث پھٹی کی قیمتوں میں تیزی کا رحجان پیدا ہوگیا ہے۔ چیئرمین کاٹن جنرز فورم احسان الحق نے بتایا کہ تازہ ترین امریکی کاٹن ایکسپورٹ کے مطابق پاکستان نے 31اکتوبر کو ختم ہونے والے ہفتے کے دوران امریکہ سے مجموعی طور پر 72ہزار 200روئی کی گانٹھوں کے درآمدی معاہدے کیے ہیں جبکہ ویت نام نے 71ہزار 800 جبکہ چین نے صرف 37 ہزار 500 گانٹھوں کی خریداری کے معاہدے کیے ہیں۔ اس بات کا امکان ظاہر کیا جارہا ہے کہ پاکستانی ٹیکسٹائل ملیں اپنی ضروریات کو پورا کرنے کے لیے کاٹن ایئر 2024-25 کے دوران مجموعی طور 60 لاکھ روئی کی گانٹھیں درآمد کرسکتی ہیں جن کی مالیت 2ارب ڈالر سے زائد ہوگی۔ انہوں نے بتایا کہ مارک اپ اور بجلی کی شرحوں میں کمی کے باعث پاکستان سے کاٹن پراڈکٹس کی برآمدات میں اضافہ متوقع ہے۔ گزشتہ ہفتے کے دوران پاکستان میں پھٹی کی قیمتیں 200روپے سے 300روپے فی 40کلو گرام اضافے کے ساتھ 8ہزار 600 روپے سے 8ہزار 800روپے جبکہ روئی کی قیمتیں 18ہزار 100روپے سے 18ہزار 300روپے رہیں۔ انہوں نے بتایا کہ کاٹن زونز میں گنے اور مونجی کی بڑھتی ہوئی کاشت کے باعث لاکھوں ملین ایکڑ پانی ضائع ہونے کے ساتھ ساتھ اب کئی شہروں میں زیر زمین پانی کی سطح کافی بلند ہونے سے لاکھوں ایکڑ زمینیں بنجر ہونے کے خدشات ہیں، اس لیے وفاقی و صوبائی حکومتوں کو چاہیے کہ وہ کاٹن زونز میں گنے اور مونجی کی کاشت پر مکمل پابندی عائد کریں تاکہ پاکستان کا زرعی مستقبل محفوظ رہ سکے۔ انہوں نے بتایا کہ ایف بی آر کی جانب سے بہاولپور ڈویژن سمیت ملک کے مختلف شہروں میں کاٹن جنرز کے خلاف جاری ”کریک ڈاؤن“ کے خلاف بہاولپور ڈویژن کے کاٹن جنرز کا ایک ہنگامی اجلاس گزشتہ ہفتے کے دوران پی سی جی اے ہاؤس بہاولپور میں منعقد ہوا جس میں ایف بی آر حکام اور کاٹن جنرز کے درمیان بات چیت کے دوران اس بات پر اتفاق کیا گیا کہ ایف بی آر ایسی کارروائیاں نہیں کرے گا جس سے کاٹن جنرز میں تشویش پیدا ہو تاہم ایف بی آر ایسی فیکٹریاں جو غیر دستاویزی روئی کی فروخت میں ملوث ہونگی انکے خلاف تادیبی کارروائی کی جا سکے گی۔",business
128,کمپٹیشن کمیشن کی بجلی شعبے میں سرکاری اجارہ داری ختم کرنے کی تجویز,https://www.express.pk/story/2732280/competition-commission-ki-bijali-shoabe-min-sarkari-ajarah-dari-khatam-karne-ki-tajviz,"اسلام آباد: کمپٹیشن کمیشن نے بجلی کے شعبے میں سرکاری مناپلی پر رپورٹ جاری کر دی۔ رپورٹ میں کہا گیا کہ پاور سیکٹر پر حکومتی کمپنیوں کی اجارہ داری شعبے کی ترقی کی راہ میں رکاوٹ ہے۔ کمپٹیشن کمیشن نے حکومت کو بجلی کی مارکیٹ کھولنے کی سفارش کرتے ہوئے کہا کہ حکومت جلد از جلد دو طرفہ معاہدے کی مارکیٹ (سی ٹی بی سی ایم) ماڈل نافذ کرے، بجلی بنانے اور فروخت کرنے والی کمپنیاں بجلی کی خریداری و ترسیل کے لئے براہ راست معاہدے کریں، ایک یا زائد میگا واٹ کے خریدار براہ راست بجلی پیدا کرنے والے کارخانوں سے بجلی کی خریداری کا معاہدہ کر سکیں۔ کمپٹیشن کمیشن نے سینٹرل پاور پرچیز کمپنی کا کردار ختم کرنے کی تجویز دیتے ہوئے کہا کہ نیپرا نے 2020 میں CTBCM ماڈل کے نفاذ کی منظوری دی تھی جس پر تاحال عمل درآمد نہیں ہوا۔ کمیشن نے سفارش کی کہ پروڈوکشن، ٹرانسمیشن اور ڈسٹری بیوشن کو الگ الگ کر دیا جائے، بجلی کی ترسیل کے فرسودہ ڈھانچے کو ہنگامی بنیادوں پر اپ گریڈ کرنے کی ضرورت ہے۔ کمیشن نے کہا کہ سرکاری ملکیت میں چلنے والی ڈسٹری بیوشن کمپنیاں 9 سے 35 فیصد تک لائن لاسز کر رہی ہیں جس کا واحد حل ڈسٹری بیوشن کمپنیوں کی نجکاری ہے، فعال کارکردگی والی ڈسٹری بیوٹر کمپنیاں، کم کارکردگی والی ڈسکوز کا نقصان بھرتی ہیں، لائن لاسسز کو کم کرنے کے لئے ڈسکوز کی نجکاری کی جائے۔ کمیشن نے تجویز دی کہ کیپسٹی پیمنٹ کے بوجھ کو کم کرنے کے لیے فرسودہ پاور پلانٹس کو فوری بند کر دیا جائے، ٹرانسمیشن لائن پالیسی 2015 پر عمل کیا جائے، ٹرانسمیشن انفراسٹرکچر میں نجی شعبے کو شامل کیا جائے۔",business
129,سندھ؛ اکتوبر میں گزشتہ سال کے مقابلے میں ٹیکس وصولیوں میں 22 فیصد اضافہ,https://www.express.pk/story/2732279/sindh-me-october-me-guzishta-sal-ke-muqablay-me-tax-wasulio-me-22-feesad-izafa,,business
130,سونے کی عالمی اور مقامی مارکیٹوں میں قیمت مستحکم,https://www.express.pk/story/2732268/gold-prices-for-09-11-2024,,business
131,"ڈونلڈ ٹرمپ ایک غیر روایتی سیاستدان ہیں، کامران یوسف",https://www.express.pk/story/2732243/donald-trump-aik-ghair-riwayati-siyasatdan-hain-kamran-yousuf,"تجزیہ کار کامران یوسف کا کہنا ہے کہ ڈونلڈ ٹرمپ ایک غیر روایتی  سیاستدان ہیں، تاہم کچھ معاملات میں وہ روایتی سیاستدان ہیں، کہا جا رہا ہے کہ 2016 کے مقابلے میں اس باروہ زیادہ منظم اور تیار ہیں، غیر سیاسی سیاستدان ہونے کی وجہ سے ان کی ترجیحات کا امریکا کی اندرونی اور عالمی سیاست، معیشت، تجارتی پالیسی ، موسمیاتی تبدیلی ، یوکرین پر بڑا اثر پڑ سکتا ہے اور ان میں بڑی تبدیلیاں متوقع ہیں۔ ایکسپریس نیوز کے پروگرام دی ریویو میں گفتگو کرتے ہوئے انھوں نے کہا کہ ٹرمپ کی تجارتی پالیسی میں امریکی درآمدت پر دس فیصد یا اس سے زائد ٹیکس لگنے کا امکان ہے، اس میں پاکستان بھی شامل ہوگا، امریکا پاکستانی مصنوعات کی سب سے بڑی منڈی ہے، ٹیرف عائد کرنے سے ہم پر بھی بہت فرق پڑے گا، امریکا میں یہ بحث چل رہی ہے کہ کیا ٹیرف عائد کرنے سے امریکہ کی معیشت مضبوط ہوگی؟ تجزیہ کار شہباز رانا نے کہا ہے کہ ٹرمپ کرپٹ افسروں کو برطرف کرنے کا اختیار دینے والے 2020 کے ایگزیکٹو آرڈر کو دوبارہ جاری کریں گے۔ دوسری اہم چیز ہے  کہ وہ انٹیلی جنس  میں بدعنوان افراد کو برطرف کرنے کی بات کرتے ہیں، ایک دلچسپ بات یہ ہے کہ وہ کہتے ہیں کہ جھوٹی خبریں پھیلانے والوں کے خلاف کارروائی ہوگی۔ اداروںمیں  فضول خرچی، دھوکہ دہی اور بدعنوانی روکنے کے لیے قائم  انسپکٹر جنرل کے دفتر کو وہ خود مختار کریں گے۔ انٹیلی جنس ایجنسیوں کی مانیٹرنگ  تاکہ وہ امریکی شہریوں کی جاسوسی نہ کر سکے بھی ان کے ایجنڈا  میں شامل ہے۔ امریکی تجزیہ کار عزیر یونس نے کہا جہاں تک چین کا تعلق ہے  میں سمجھتا ہوں کہ ڈونلڈ ٹرمپ  چین کی اشیا پر سخت ٹیرف لگائیں گے، لیکن اس کے ساتھ ساتھ وہ ڈیل کرنے کی بھی کوشش کریں گے جو ان کو بہتر لگے۔ شارٹ ٹرم میں یہ توقع کر سکتے ہیں کہ اگر یہ ٹیرف لگ گیا تو ایک تجارتی جنگ چھڑے گی۔",business
132,پاکستان کی چین سے 3.4 ارب ڈالر کے ایک اور قرضہ ری شیڈولنگ کی درخواست,https://www.express.pk/story/2732242/pakistan-ki-china-se-34-billion-dollar-ke-aik-aur-qarza-rescheduling-ki-darkhwast,"پاکستان نے چین سے 3.4ارب ڈالر کا ایک اور قرضہ دو سال کیلیے ری شیڈول کرنے کی درخواست کر دی۔ قبل ازیں پاکستان چین سے 16ارب ڈالر کے انرجی قرضے کی ری شیڈولنگ کی بھی درخواست کر چکا ہے۔ ذرائع نے ایکسپریس ٹریبیون کو بتایا کہ مذکورہ قرضہ آئی ایم ایف پروگرام کے دوران میچور ہو رہا ہے، پانچ ارب ڈالر کی بیرونی فنانسنگ کا خسارہ پورا کرنے کیلیے 3.4ارب ڈالر کے اس قرض کی ری شیڈولنگ پاکستان کیلیے انتہائی اہم ہے، آئی ایم ایف نے اس خسارے کی نشاندہی ستمبر میں پیکیج پر دستخط کے موقع پر کی تھی۔ ذرائع نے بتایا کہ پاکستان چین کے ایکزم بینک سے سرکاری ضمانت پر لئے گئے قرضے کی واپسی میں دوسال کی توسیع کا خواہاں ہے، یہ قرضہ جس کا بڑا حصہ ریاستی ملکیتی اداروں کی جانب سے لیا گیا، اس میں توسیع کی پاکستان نے گزشتہ ڈیڑھ سال میں دوسری درخواست کی ہے۔ رابطے پر ترجمان وزارت خزانہ قمر عباسی اس سوال کا جواب نہ دیا کہ آیا چین قرضے کی ری شیڈولنگ پر راضی ہو گیا ہے کہ نہیں۔ تاہم حکام ہمیشہ خاموشی سے مدد کرنیوالے چین کی ایک مرتبہ معاونت کیلئے پرامید ہے۔ ذرائع نے بتایا کہ چینی ایکزم بینک کے قرضے نے اکتوبر2024 سے ستمبر2027کے درمیان میچور ہونا ہے، ان میں 75کروڑ ڈالر کا قرض رواں مالی سال میں میچور ہو رہا ہے، اس کا ری شیڈول ہونا پاکستان اور آئی ایم ایف کیلئے اہم ہے تاکہ وہ تصدیق کر سکیں کہ سات ارب ڈالر کا پروگرام مکمل طور پر فنڈڈ اور پاکستان کا قرض پائیدار ہے۔ ذرائع نے بتایا کہ آئی ایم ایف کی ٹیم سوموار کو اسلام آباد پہنچے گی، پانچ روزہ قیام کے دوران پروگرام کی اب تک کی کارکردگی اور پیش رفت پربات چیت کرے گی۔ انہوں نے کہا کہ آئی ایم ایف بورڈ کے شیڈول کے مطابق سات ارب ڈالر کے پروگرام کا پہلا جائزہ مارچ 2025 میں ہونا تھا، آئی ایم ایف ٹیم کی قبل از وقت آمد سے ان خدشات کی تصدیق ہوتی ہے کہ سات ارب ڈالر کی ڈیل پر فریقین کی بات چیت میں خامیاں تھیں۔",business
133,"کراچی، بلوچستان کے صنعت کاروں سے گاڑیاں روک کر بھتہ طلب کیا جا رہا ہے، تاجر رہنما",https://www.express.pk/story/2732196/karachi-balochistan-sanatkaru-garian-bhata-talab,"فیڈریشن آف پاکستان چیمبرز آف کامرس اینڈ انڈسٹری (ایف پی سی سی آئی) کے عہدیداروں نے انکشاف کیا ہے کہ کراچی اور بلوچستان کے صنعت کاروں کو بھتے کی پرچیوں کے ساتھ ساتھ گاڑیوں کو روک کر بھی بھتہ طلب کیا جا رہا ہے۔ فیڈریشن میں پریس کانفرنس کرتے ہوئے ایف پی سی سی آئی کے سینئر نائب صدر ثاقب فیاض مگوں اور نائب صدر ناصر خان نے کہا کہ کراچی سمیت بلوچستان کے صنعت کاروں کو بھتے کی پرچیوں کے ساتھ ساتھ اب گاڑیوں کو روک کر بھتہ طلب کیا جا رہا ہے حالانکہ امن وامان کی صورت حال پہلے کی نسبت بہت بہتر ہے لیکن بلوچستان میں کاروبار کی صورت حال کسی بھی صورت بہتر نہیں ہے۔ انہوں نے کہا کہ بارڈر ٹریڈ بری طرح سے متاثر ہے، بلوچستان میں 7 ارب ٹن تانبے کے ذخائر ہیں اوربلوچستان کی معدنیات سے 5.50 ارب ڈالر کمائے جاسکتے ہیں لہٰذا پورے بلوچستان کو اسپیشل اکنامک زون قرار دیا جائے۔ ثاقب فیاض مگوں نے کہا کہ ملکی معاشی اعداد وشمار بہترنظر آرہے ہیں، روپے کی قدر مستحکم ہے، مہنگائی کی شرح گھٹ کر 44 ماہ کی کم سطح 7 فیصد تک گر گئی ہے اورتجارتی خسارہ کم ہورہا ہے۔ انہوں نے کہا کہ شرح سود 2.50 فیصد کمی سے 15 فیصد کردی گئی ہے لیکن پیٹرولیم ایکٹ 1934 میں جو ترامیم کی گئی ہیں وہ کسی بھی طرح کاروبار کی بہتری کے لیے نہیں ہیں۔ تاجر رہنما نے مطالبہ کیا کہ حکومت کوایکسپورٹ پالیسی دینی ہوگی، مقامی انڈسٹریز کوایکسپورٹ فنانس ایکسین میں شامل کیا جائے، ایکسپورٹرز کو ریگولر ٹیکس رجیم میں لایا جائے۔ انہوں نے کہا کہ بلوچستان میں صنعتیں لگانے کے بہت مواقع ہیں۔ نائب صدر ایف پی سی سی آئی ناصر خان نے کہا کہ بلوچستان کافی عرصے سے محرومی کا شکار ہے، بلوچستان کے مسائل کو مل بیٹھ کر حل کرنا ہوگا، بلوچستان میں انڈسٹری نہ ہونے کے برابر ہے۔ انہوں نے کہا کہ 75 برس سے کہہ رہے ہیں کہ بلوچستان محروم صوبہ ہے، دہشت گردی کی وجہ سے معاشی سرگرمیاں متاثر ہیں۔ نائب صدر ایف پی سی سی آئی نے کہا کہ بلوچستان میں بے روزگاری سب سے بڑا مسئلہ ہے، بلوچستان کی 71 فیصد آبادی غربت کا شکار ہے۔ ان کا کہنا تھا کہ بلوچستان کے بزنس مین ڈیوٹی اور ٹیکسز ادا کرتے ہیں، افغانستان سے آنے والے مال پر بھاری رشوت لی جاتی ہے، اب بلوچستان سے پنجاب جانے والی مال بردار گاڑیوں سے ہر جگہ پیسے لیے جاتے ہیں۔ ناصر خان نے کہا کہ بلوچستان میں انڈسٹری لگانے والوں کو ریلیف دیا جائے، بلوچستان میں انڈسٹری کو فروغ دینا ہے تو وہاں سرمایہ کاروں کو سپورٹ کرنا ہوگا، ٹیکس ریلیف ملے گا تو انڈسٹری بھی بلوچستان میں لگے گی۔ ان کا کہنا تھا کہ بلوچستان میں پہلے ہی صنعت نہیں ہے، اب تجارت بھی بند ہے لیکن بلوچستان میں کاروبار کے بہت مواقع ہیں۔ انہوں نے کہا کہ بلوچستان میں انشورنس کمپنیوں نے مال کی انشورنس کرنے سے انکار کردیا ہے، تجارت بند ہونے کی وجہ سے پھنسے ہوئے سامان کو لوٹا جا رہا ہے۔ ان کا کہنا تھا کہ حکومت کی جانب سے اینٹی اسمگلنگ بہت اچھا اقدام ہے لیکن کوئی متبادل اقدام کیا جائے۔ نائب صدر ایف پی سی سی آئی نے کہا کہ کمرشل بینکوں نے بلوچستان کو ریڈ زون قرار دیا ہوا ہے، بلوچستان میں اگر قرض نہیں ملے گا تو انڈسٹری کیسے لگے گی، اس لئے ضروری ہے کہ دیگر صوبوں کی طرح بلوچستان کو بھی بلوچستان بینک دیا جائے۔ ناصر خان کا کہنا تھا کہ بلوچستان میں جہاں سے انڈسٹری کی جگہ ہو اس کو اسپیشل انڈسٹری زون قرار دیا جائے کیونکہ جب وہاں کے لوگوں کے پاس کام نہیں ہوگا تو وہ غلط کام ہی کریں گے۔",business
134,اکتوبر میں  بیرون ممالک مقیم پاکستانیوں نے 3.1 ارب ڈالر کی ترسیلات بھیجیں,https://www.express.pk/story/2732193/october-mein-beron-mumalik-muqeem-pakistanio-ne-3-1-arab-dollar-ki-tarseelat-bhejen,"اکتوبر 2024 کے دوران بیرون ممالک مقیم کارکنوں کی ترسیلات زر میں 3.1 ارب ڈالر کی آمد ریکارڈ کی گئی۔ کارکنوں کی ترسیلات زر کے حوالے سے اسٹیٹ بینک آف پاکستان کے ایک اعلامیے کے مطابق نمو کے لحاظ سے ترسیلات زر ماہ بہ ماہ اور سال بسال بنیاد پر بالترتیب 6.7 فیصد اور 23.9 فیصد بڑھ گئیں۔ مجموعی طور پر کارکنوں کی ترسیلات زر میں جولائی تا اکتوبر مالی سال 25ء کے دوران 11.8 ارب ڈالرکی آمد ہوئی جو جولائی تا اکتوبر مالی سال 24 کے 8.8 ارب ڈالر کے مقابلے میں 34.7 فیصد اضافے کوظاہر کرتا ہے۔ اکتوبر 2024ء کے دوران ترسیلات زر زیادہ تر سعودی عرب (766.7 ملین ڈالر) ترسیلات زر موصول ہوئیں جبکہ متحدہ عرب امارات سے 620.9 ملین ڈالر، برطانیہ سے 429.5 ملین ڈالر اور ریاست ہائے متحدہ امریکہ سے 299.3 ملین ڈالر ترسیلات زر آئیں",business
135,پاکستان اور ابوظہبی کی کمپنی کے درمیان مختلف شعبوں میں تعاون کی یادداشتوں پر دسختط,https://www.express.pk/story/2732190/pakstan-aor-abothbi-ki-kmpni-k-drmian-mkhtlf-shaabo-mi-taaaon-ki-iaddashto-pr-dskhtt,"پاکستان اور ابوظہبی پورٹس کمپنی کے درمیان ریلوے، کسٹمز، ایئرپورٹ انفرا اسٹرکچر اور بحری امور سمیت مختلف شعبوں میں باہمی تعاون کے لیے چار مفاہمتی یادداشتوں پر دستخط کیے گئے۔ وزیراعظم آفس سے جاری بیان میں کہا گیا کہ ابوظہبی پورٹس کمپنی کے ساتھ  معاہدے کی تقریب وزیراعظم ہاؤس میں منعقد ہوئی، جس میں وزیراعظم شہباز شریف نے شرکت کی۔ تقریب میں نائب وزیراعظم اور وزیرخارجہ اسحاق ڈار، وزیر اطلاعات و نشریات عطا اللہ تارڑ، وزیر دفاع خواجہ محمد آصف، وزیر تجارت جام کمال، وزیر بحری امور قیصر احمد شیخ اور معاون خصوصی طارق فاطمی بھی موجود تھے۔ متحدہ عرب امارات کی نمائندگی وزیر مملکت برائے خارجہ تجارت ڈاکٹر ثانی بن احمد الزویدی، کاہیل گروپ کے چیئرمین احمد دلموک المکتوم اور ابوظہبی پورٹس گروپ کے منیجنگ ڈائریکٹر کیپٹن محمد الشمیسی نے کی۔ اعلامیے کے مطابق کوہاٹ-تھر-کھرلاچی ریلوے لائن کی تعمیر کے لیے پاکستان ریلویز اور ابوظہبی پورٹس کمپنی کے مابین مفاہمتی یادداشت پر پاکستان کی جانب سے سی ای او عامر علی بلوچ جبکہ ابوظہبی پورٹس گروپ کی جانب سے کیپٹن محمد الشمیسی نے دستخط کیے۔ پاکستان کسٹمز میں اصلاحات کے لیے ایف بی آر اور ابوظہبی پورٹس کمپنی کے درمیان مفاہمتی یادداشت پر دستخط کیے گئے، جس پر ایف بی آر کی طرف سے ممبر کسٹم اینڈ آپریشنز محمد جنید جلیل خان نے اور ابو ظہبی پورٹس کی جانب سے کیپٹن محمد الشمیسی نے دستخط کیے۔ شپنگ اور دیگر بحری امور میں تعاون پر پاکستان نیشنل شپنگ کارپوریشن اور ابو ظہبی پورٹس کے درمیان مفاہمتی یادداشت پر ایگزیکٹو ڈائریکٹر پاکستان نیشنل شپنگ کارپوریشن خرم مرزا اور کیپٹن محمد الشمیسی نے دستخط کیے۔ پاکستان میں ایئرپورٹس کی توسیع کے لیے پاکستان ایئرپورٹس اتھارٹی اور ابو ظہبی پورٹس کمپنی کے درمیان معاہدے پر ڈپٹی ڈائریکٹر جنرل پاکستان ایئرپورٹ اتھارٹی صادق الرحمان اور کیپٹن محمد الشمیسی نے دستخط کیے۔",business
136,"بلدیہ عظمیٰ کی مارکیٹوں کو سولرسسٹم پر منتقل کردیا جائے گا، میئرکراچی",https://www.express.pk/story/2732184/bldi-aathmi-ki-markio-ko-solrssm-pr-mntkl-krdia-jae-ga-mierkrachi,"میئر کراچی مرتضیٰ وہاب نے کہا ہے کہ بلدیہ عظمیٰ کراچی کی مارکیٹوں کو سولر سسٹم پر منتقل کیا جائے گا اور اس سلسلے میں سب سے پہلے ایم اے جناح روڈ پر واقع بہادر شاہ ظفر مارکیٹ سے کام کا آغاز ہوگا اور بتدریج دیگر مارکیٹوں کو بھی شمسی توانائی پر منتقل کرنے کے لیے اقدامات کیے جائیں گے۔ مرتضیٰ وہاب نے محکمہ اسٹیٹ کے اجلاس کی صدارت کی جہاں محکمہ اسٹیٹ بلدیہ عظمیٰ کراچی کے تحت موجودہ مالی سال کے دوران ریونیو وصولی کے حوالے سے تفصیلی بریفنگ کا جائزہ لیا گیا۔ انہوں نے کہا کہ سولرسسٹم کے ساتھ ساتھ ان مارکیٹوں کی ظاہری اور اندرونی حالت بھی درست کی جائے گی اور مارکیٹوں میں دکانوں اور دیگر معاملات سمیت چالان کے اجرا کے حوالے سے تمام تر ریکارڈ کو کمپیوٹرائزڈ کیا جائے گا۔ میئر کراچی نے اجلاس کے دوران ہدایت کی کہ 2024 اور 2025 کے لیے محکمہ اسٹیٹ مقررہ ریونیوہدف حاصل کرے، 24-2023 کے لیے 29 کروڑ روپے کا ہدف تھا جبکہ 2025 کے لیے ساڑھے 31 کروڑ روپے کا ریونیو ہدف مقرر کیا گیا ہے۔ بریفنگ کے دوران انہوں نے ہدایت کی کہ بہادر شاہ ظفر مارکیٹ، مچھی میانی مارکیٹ، محمد علی میانی مارکیٹ اور ایمپریس مارکیٹ کا ریکارڈ کمپیوٹرائزڈ کیا جائے اور بتدریج تمام دیگر مارکیٹوں میں موجود دکانوں کا ریکارڈ بھی کمپیوٹرائزڈ کرکے اس کام کو جلد از جلد مکمل کیا جائے۔ انہوں نے کہا کہ کے ایم سی کی مارکیٹوں میں 9 ہزار سے زائد دکانیں ہیں مگر ان کے کرائے نہ ہونے کے برابر ہیں جبکہ کے ایم سی کی تمام مارکیٹیں پرائم لوکیشن پر واقع ہیں لہٰذا ان مارکیٹوں سے کرائے کی مد میں ہونے والی وصولی میں اضافہ ناگزیر ہے۔ میئر کراچی نے ہدایت کی کہ ایمپریس مارکیٹ کی تمام دکانوں اور دیگر معاملات کو آئندہ 20 روز کے اندر کمپیوٹرائزڈ کردیا جائے تاکہ ریکارڈ میں تبدیلی نہ ہوسکے اور اس کے مطابق دکانوں کو ادائیگی کے لیے چالان بھی کمپیوٹرائزڈ ہی جاری کیے جائیں۔ انہوں نے کہا کہ شہر میں پبلک ٹوائلٹس نہ ہونے کے برابر ہیں جس کی وجہ سے شہریوں خصوصاً خواتین اور بزرگوں کو شدید مشکلات کا سامنا کرنا پڑتا ہے لہٰذا شہر کے مختلف مقامات پر پبلک ٹوائلٹس قائم کرنا ازحد ضروری ہے۔ ان کا کہنا تھا کہ اس سلسلے میں ڈائریکٹر اسٹیٹ شارع فیصل، ایم اے جناح روڈ، آئی آئی چندریگر روڈ اور شاہراہ پاکستان سمیت شہر کی تمام بڑی سڑکوں اور شاہراہوں کے اطراف مختلف مقامات پر کے ایم سی کیوسک قائم کرنے پر کام شروع کریں جہاں واش روم، بیٹھنے کی جگہ اور چائے، کافی اور دیگر کھانے پینے کی اشیا بھی شہریوں کے لیے دستیاب ہوں۔",business
137,زرمبادلہ کی مارکیٹوں میں چار روز کے بعد روپے کی قدر میں اضافہ,https://www.express.pk/story/2732179/zar-e-mubadla-ki-marketon-mein-chaar-roz-ke-baad-rupay-ki-qader-mein-izafah,"آئی ایم ایف ریویو مکمل ہونے کے بعد رواں ماہ تقریبا 1ارب ڈالر کی اگلی قسط جاری ہونے کے امکانات، اکتوبر میں 3ارب 10کروڑ ڈالر کے ورکرز ریمیٹنسز موصول ہونے اور رواں سال اختتام تک ترسیلات زر کا حجم بڑھ کر 34ارب ڈالر تک پہنچنے کی پیشگوئیوں کے باعث 4روزہ وقفے کے بعد زرمبادلہ کی دونوں مارکیٹوں میں ڈالر کی نسبت روپیہ تگڑا رہا۔ گورنر اسٹیٹ بینک کے روشن ڈیجیٹل اکاؤنٹ میں 20کروڑ ڈالر کے انفلوز، ایک ارب ڈالر کی بیرونی ادائیگیوں کے باوجود رواں ماہ کے اختتام تک زرمبادلہ کے سرکاری ذخائر 12ارب ڈالر کی سطح پر پہنچنے کے بیان سے انٹربینک مارکیٹ میں کاروبار کے تمام دورانیے میں ڈالر تنزلی سے دوچار رہا۔ ڈالر کی قدر ایک موقع پر 37پیسے کی کمی سے 277روپے 57پیسے کی سطح پر بھی آگئی تھی لیکن سپلائی میں بہتری آتے ہی مارکیٹ فورسز کی ڈیمانڈ آنے سے کاروبار کے اختتام پر ڈالر کے انٹربینک ریٹ 21پیسے کی کمی سے 277روپے 73پیسے کی سطح پر بند ہوئے جبکہ اوپن کرنسی مارکیٹ میں بھی ڈالر کی قدر 14پیسے کی کمی سے 278روپے 74پیسے کی سطح پر بند ہوئی۔ یہاں یہ امر قابل ذکر ہے کہ امریکی انتخابات میں ڈونلڈ ٹرمپ کی کامیابی کے بعد بین الاقوامی سطح پر دیگر اہم کرنسیوں کے مقابلے میں امریکی ڈالر کی قدر مضبوط ہورہی ہے لیکن فیڈرل ریزرو کی شرح سود میں 25بیسز پوائنٹس کی کمی سے ناصرف ڈالر کی سپلائی بڑھنے کے امکانات ہیں بلکہ پاکستانی بانڈز میں سرمایہ کاری بھی بڑھ سکتی ہے جو روپے کے استحکام کا باعث بن سکتی ہے۔",business
138,ایف بی آر کو موصول انکم ٹیکس گوشواروں میں 76 فیصد اضافہ,https://www.express.pk/story/2732177/aif-bi-aar-ko-mosol-ankm-iks-goshoaro-mi-76-fisd-adaf,"فیڈرل بورڈ آف ریونیو(ایف بی آر) کو ٹیکس دہندگان کی جانب سے ٹیکس ایئر 2024 کے لیے موصول ہونے والے انکم ٹیکس گوشواروں کی تعداد 76 فیصد اضافے کے ساتھ 52 لاکھ 15 ہزار سے تجاوز کر گئی ہے۔ ایف بی آر حکام کے مطابق ایف بی آر کو ٹیکس ایئر 2024 کے لیے موصول ہونے والے انکم ٹیکس گوشوارے گزشتہ سال کے مقابلے22 لاکھ 56 ہزارزیادہ ہیں۔ ٹیکس حکام نے بتایا کہ 52 لاکھ 15 ہزار 951 افراد نے ٹیکس گوشوارے جمع کروائے ہیں جبکہ گزشتہ سال اسی مدت میں 29 لاکھ 59 ہزار 774 ٹیکس گوشوارے موصول ہوئے تھے۔ انکم ٹیکس گوشواروں کے ساتھ 132 ارب روپے سے زائد ٹیکس بھی جمع ہوا، گوشواروں کے ساتھ  گزشتہ سال کے 77 ارب کے مقابلے میں 71 فیصد زیادہ ٹیکس جمع ہوا ہے۔ مالی سال 2024 کے لیے 20 لاکھ 51 ہزار 962 افراد نے قابل ٹیکس آمدن صفرظاہر کی اور مجموعی ٹیکس گوشواروں میں ایسے افراد کی شرح 39 فیصد سے زائد ہے۔ ایف بی آر کے مطابق یکم جولائی 2024 سے6 نومبر تک 6 لاکھ 60 ہزارنئے ٹیکس فائلرز کا اندراج ہوا جبکہ گزشتہ سال یکم جولائی سے اب تک 13 لاکھ 46 ہزار نئے ریٹرن فائل ہوئے ہیں۔",business
139,ملک میں مہنگائی کی شرح میں مسلسل اضافہ,https://www.express.pk/story/2732175/mlk-mi-mngaei-ki-shrh-mi-mslsl-adaf,"ملک میں مہنگائی کی شرح میں اضافے کا رجحان مسلسل جاری ہے اور حالیہ ہفتے مہنگائی کی شرح میں 0.24 فیصد اضافہ ہوا ہے اور سالانہ بنیادوں پر بھی مہنگائی کی شرح بھی13.89 فیصد تک ریکارڈ کی گئی ہے۔ وفاقی ادارہ شماریات کی جانب سے جاری مہنگائی کی ہفتہ وار رپورٹ میں بتایا گیا ہے کہ حالیہ ہفتے کے دوران ملک میں مہنگائی سے سب سے زیادہ متاثر 22ہزار 889روپے سے 29 ہزار 517روپے ماہانہ آمدن رکھنے والا طبقہ ہوا اور اس طبقے کے لیے مہنگائی کی شرح 16.66فیصد رہی ہے۔ رپورٹ میں بتایا گیا ہے کہ حالیہ ہفتے میں روزمرہ استعمال کی 21 اشیائے ضروریہ کی قیمتوں میں اضافہ اور 10 ضروری اشیا کی قیمتوں میں کمی جبکہ 20 اشیا کی قیمتوں میں استحکام رہا۔ وفاقی ادارہ شماریات کی جانب سے جاری کردہ مہنگائی کے ہفتہ وار اعداد وشمار کے مطابق حالیہ ہفتے کے دوران آلو کی قیمت میں2.63 فیصد، انڈوں کی قیمت میں 2.70 فیصد، پیاز کی قیمت میں2.61 فیصد، ایل پی جی کی قیمت میں3.37 فیصد، سرسوں کے تیل کی قیمت میں 2.36 فیصد، صابن کی قیمت میں0.47 فیصد، دال مونگ کی قیمت میں 0.93 فیصد، ٹماٹر کی قیمت میں1.67 فیصد، گھی کی قیمت میں 1.49 فیصد، پیٹرول کی قیمت میں 0.56 فیصد اور ڈیزل کی قیمت میں 1.54 فیصد اضافہ ہوا۔ اسی طرح کیلوں کی قیمت میں 2.63 فیصد، دال چنا کی قیمت میں 0.60 فیصد، چینی کی قیمت میں 1.49 فیصد، چکن کی قیمت میں 1.23 فیصد، دال ماش کی قیمت میں 0.72 فیصد، دال مسور کی قیمت میں0.27 فیصد اورگڑ کی قیمت میں 0.99 فیصد کمی واقع ہوئی ہے۔ اعدادوشمار میں بتایا گیا ہے کہ حالیہ ہفتے کے دوران حساس قیمتوں کے اعشاریہ کے لحاظ سے سالانہ بنیادوں پر 17 ہزار 732روپے ماہانہ تک آمدنی رکھنے والے طبقے کے لیے مہنگائی کی شرح 0.29 فیصد اضافے کے ساتھ 8.21 فیصد، 17 ہزار 733 روپے سے 22 ہزار 888 روپے ماہانہ تک آمدنی رکھنے والے طبقے کے لیے مہنگائی کی شرح 0.26 فیصد اضافے کے ساتھ 12.24 فیصد رہی۔ ادارہ شماریات کے مطابق 22 ہزار 889 روپے سے 29 ہزار 517 روپے ماہانہ تک آمدنی رکھنے والے طبقے کے لیے مہنگائی کی شرح 0.24 فیصد اضافے کے ساتھ 16.66 فیصد، 29 ہزار 518 روپے سے 44 ہزار 175 روپے ماہانہ تک آمدنی رکھنے والے طبقے کے لیے مہنگائی کی شرح 0.23 فیصداضافے کے ساتھ 14.46 فیصد رہی۔ ہفتہ وار اعداد وشمار کے مطابق 44 ہزار 176روپے ماہانہ سے زائد آمدنی رکھنے والے طبقے کے لیے مہنگائی کی شرح 0.24 فیصد اضافے کے ساتھ 12.71 فیصد رہی ہے۔",business
140,"ایشین جونیئر کپ ہاکی ٹورنامنٹ، پاکستان کی 18 رکنی ٹیم کا اعلان",https://www.express.pk/story/2733335/junior-hockey-team-announced,"ایشین جونیئر کپ ہاکی ٹورنامنٹ کے لیے18 رکنی پاکستان  جونیئر ٹیم کا اعلان کر دیا گیا۔عبدالحنان شاہد 26 نومبر سے 4 دسمبر تک عمان کے شہر مسقط میں کھیلے جانے والے ایونٹ میں قومی جونیئر ٹیم کی قیادت کریں گے جبکہ سفیان  نائب کپتان ہوں گے۔ قبل ازیں جمعہ کو عبدالستارہاکی اسٹیڈیم پرکھلاڑیوں کےانتخاب کےلیے ٹرائلزکا انعقاد ہوا۔ قومی سلیکشن کمیٹی کے اعلان کردہ قومی جونیئر اسکواڈ میں  فیضان جنجوعہ، علی رضا( گول کیپرز)، سفیان خان، عقیل احمد،  بلال اسلم،  ندیم خان،  محمد زین،وسیم،  سمیع( ڈیفینڈرز)، ذکریا حیات،  محمد احمد مدی،  عبدالحنان شاہدِ( مڈ ڈیفینڈر)، مغیرہ، رانا ولید، حمزہ  فیاض،  بشارت، قیوم ڈوگر اور سیف اللہ (فارورڈز) شامل ہیں۔ ایشین جونیئر کپ میں شریک 10 ٹیموں کو دوگروپس میں تقسیم کیا گیا ہے۔گروپ اے بھارت، جاپان، جنوبی کوریا، تھائی لینڈ اور چائینیز تائپے پر مشتمل ہے جبکہ گروپ  بی میں پاکستان، بنگلا دیشں، چین، ملائشیا اور میزبان عمان کی ٹیمیں شامل ہیں۔ پاکستان اپنا پہلا گروپ میچ 27 نومبر کو چین کے خلاف کھیلے گا،اگلے روز دوسرے میچ میں بنگلا دیشں سے مقابلہ ہوگا، 30 نومبر کو قومی جونیئر ٹیم اپنے تیسرے میچ میں  ملائشیا کی مضبوط ٹیم سے ٹکرائے گی۔",sports
141,آئی سی سی نے بھارتی دباؤ پر اسکردو اور کشمیر میں چیمپیئز ٹرافی ٹور منسوخ کر دیا,https://www.express.pk/story/2733317/icc-pcb-bcci-champions-trophy-tour-cancelled,"انٹرنیشنل کرکٹ کونسل (آئی سی سی) نے بھارتی کرکٹ بورڈ  (بی سی سی آئی) کی جانب سے اعتراض اٹھائے جانے کے بعد اسکردو، مری اور مظفرآباد میں چیمپئنز ٹرافی 2025 کے ٹرافی ٹور کو منسوخ کردیا۔ بھارتی میڈیا کے مطابق آئی سی سی کی جانب سے منسوخی کا یہ فیصلہ پاکستان کرکٹ بورڈ (پی سی بی) کے شیئر کردہ ٹرافی ٹور شیڈول پر بی سی سی آئی کے اعتراضات کے بعد سامنے آیا ہے۔ مزید پڑھیئے:ایونٹ کی '' ٹرافی'' کو کشمیر لے کر جانے پر بھارتی میڈیا سیخ پا ہوگیا پی سی بی کی جانب سے گزشتہ روز 16 سے 24 نومبر تک جاری رہنے والے ٹرافی ٹور کے شیڈول کا اعلان کیا گیا تھا۔ تاہم، آئی سی سی نے اسکردو اور کشمیر کے علاقوں کو اس ٹور کا حصہ نہ بنانے کا فیصلہ کیا ہے۔ مزید پڑھیئے:آئی سی سی چیمپینز ٹرافی دبئی سے اسلام آباد پہنچ گئی آئی سی سی کی جانب سے یہ اقدام ایک ایسے وقت میں کیا گیا ہے جب بھارتی ٹیم کے چیمپئنز ٹرافی کے لیے پاکستان نہ آنے کے حوالے تنازع جاری ہے، اور ادارے کی جانب سے پی سی بی کو بھارت کے پاکستان نہ کے متعلق بتا دیا گیا ہے۔ واضح رہے جمعے کے روز حکومتی ہدایات کی روشنی میں پاکستان کرکٹ بورڈ نے (پی سی بی) آئی سی سی سے ایک ای میل میں بھارتی ٹیم کے پاکستان نہ آ کر کھیلنے کی وجویات کے متعلق تحریری جواب مانگا ہے۔",sports
142,"اسرائیل، فرانس فٹبال میچ؛ غزہ جنگ کیخلاف نعرے اسرائیلی الجھ پڑے",https://www.express.pk/story/2733269/israel-france-match-slogans-against-the-gaza-war-confused-israelis,"اسرائیل اور فرانس کے درمیان ہونے والے فٹبال میچ کے دوران دونوں ٹیموں کے شائقین نے ایک دوسرے پر حملہ کردیا۔ میڈیا رپورٹس کے مطابق پیرس میں ہوئے اسرائیل اور فرانس کے فٹ بال میچ کے دوران اسرائیلی تماشائی فرانسیسی تماشائیوں سے الجھ پڑے، جس کے بعد ماحول کشدیدہ ہوگیا۔ دونوں ممالک کے تماشائیوں کے درمیان جھگڑے کی وجہ غزہ جنگ کے مخالفین کے نعرے بنے، جس صہیونی فینز چراغ پَا ہوگئے اور میزبان ملک کے فینز سے الجھ پڑے۔ میچ کے دوران فرانسیسی تماشائیوں نے اسرائیل مخالف اور غزہ جنگ کے خلاف نعرے بازی کی، اس موقع پر سیکیورٹی نے حالات پر قابو پانے کی کوشش کی تاہم وہ ناکام رہے۔ مزید پڑھیں:چیمپئینز لیگ؛ میچ کے دوران فلسطین کی آزادی بیرز آویزاں! تصاویر وائرل اس سے قبل جرمن فٹبال کلب کے شائقین نے اٹلیٹیکو میڈرڈ کے خلاف میچ سے قبل چیمپئینز لیگ میں فلسطین کی آزادی سے متعلق بیرز آویزاں کیے تھے جس پر اسرائیلی نے شدید ردعمل دیا تھا۔",sports
143,پہلے ٹی20 میں رضوان کی 'غلطی' جو امپائرز کی نظروں بچ گئی,https://www.express.pk/story/2733258/rizwans-t20i-captaincy-debut-lands-in-controversy-violates-critical-law,"پاکستان اور آسٹریلیا کے درمیان شیڈول سیریز کے پہلے ٹی20 میچ میں قومی ٹیم کے کپتان محمد رضوان نے بڑی غلطی کی لیکن امپائرز کی نظروں سے اوجھل رہی۔ برسبین کے گابا کرکٹ اسٹیڈیم میں کھیلے گئے بارش سے متاثرہ میچ میں آسٹریلیا نے پاکستان کو 29 رنز سے شکست دیکر سیریز میں 0-1 کی برتری حاصل کی۔ یہ میچ بارش کی وجہ سے 7، 7 اوورز تک محدود کردیا گیا تھا، جس کے مطابق 2 بالرز محض دو دو اوورز کروانے کے مجاز تھے جبکہ تین بالرز کو بقیہ 3 اوورز کروانے تھے۔ مزید پڑھیں:پہلا ٹی20؛ آسٹریلیا نے پاکستان کو شکست دیدی تاہم کپتان محمد رضوان نے ایک بڑی غلطی کرتے ہوئے تین فاسٹ بولر شاہین، نسیم اور حارث سے 2، 2 اوورز کروا ڈالے تاہم فیلڈ اور تھرڈ امپائرز نے دھیان نہ دیا اور وہ پنلٹی سے بچ گئے۔ پاکستان اور آسٹریلیا کے درمیان سیریز کا دوسرا ٹی20 میچ کل (ہفتے) کو کھیلا جائے گا۔",sports
144,چیمپئینز ٹرافی؛ آئی سی سی نے بالآخر بھارتی بورڈ سے تحریری جواب مانگ لیا,https://www.express.pk/story/2733252/champions-trophy-icc-asked-indian-board-to-give-written-reasons-for-not-going-to-pakistan,"انٹرنیشنل کرکٹ کونسل (آئی سی سی) نے بھارتی بورڈ سےچیمپئینز ٹرافی کیلئے پاکستان نہ آنے کی تحریری وجوہات مانگ لیں۔ میڈیا رپورٹس کے مطابق حکومتی ہدایات کی روشنی میں پاکستان کرکٹ بورڈ نے (پی سی بی) نے آئی سی سی کو ای میل میں پوچھا ہے کہ آپ نے زبانی طور پر بھارتی ٹیم کے پاکستان آکر آئی سی سی چیمپئینز ٹرافی نہ کھیلنے کا بتایا، ہمیں یہ تحریری طورپر بتایا جائے کہ انڈین ٹیم آخر کس وجہ سے پاکستان آکر کھیلنے سے انکاری ہے۔ جس کے بعد اب انٹرنیشنل کرکٹ کونسل (آئی سی سی) نے بھارتی بورڈ سے تحریری جواب طلب کیا ہے، جس کے بعد پاکستان وجوہات پر ٹھوس شواہد مانگ سکتا ہے۔ مزید پڑھیں:چیمپئینز ٹرافی؛ بھارت نے پاکستان سے میزبانی چھیننے کا منصوبہ بنالیا قوانین کے مطابق بھارتی بورڈ کو پاکستان نہ جانے کی ٹھوس وجوہات دینا ہوں گی اور آئی سی سی کو وجوہات کا جائزہ لے کر بھارت کے بارے میں حتمی فیصلہ کرنا ہوگا۔ پاکستان نہ جانے کی وجوہات جائز نہ ہوئیں تو بھارتی ٹیم کو آنے کیلئے کہا جائے گا اور منع کرنے پر چیمپئینز ٹرافی میں 9 ویں ٹیم کو شامل کیا جاسکے گا۔ مزید پڑھیں:چیمپئینز ٹرافی؛ پاکستان کے سخت موقف پر ''نیا آپشن'' بھی آگیا بھارتی ٹیم کے شریک نہ ہونے سے آئی سی سی کو 50 کروڑ ڈالرز کا نقصان ہوگا جبکہ نشریاتی حقوق، اشتہارات اور اسپانسر شپ سے کمائی میں بھی بڑا نقصان متوقع ہے۔ دوسری جانب ذرائع کا کہنا ہے کہ پاک بھارت میچز نہ ہونے سے بھارتی کرکٹ بورڈ کے نقصان کا تخمینہ 10 کروڑ ڈالرز ہے۔ مزید پڑھیں:ایونٹ کی '' ٹرافی'' کو کشمیر لے کر جانے پر بھارتی میڈیا سیخ پا ہوگیا ادھر بھارتی بورڈ اور حکومت نے اپنے میڈیا کے ذریعے پاکستان کی میزبانی میں ہونیوالی چیمپئینز ٹرافی کیلئے ٹیم نہ بھیجنے پر ہٹ دھرمی کا مظاہرہ جاری رکھنے کو کہا ہے جبکہ ہائبرڈ ماڈل اور خود کو ایونٹ کی میزبانی کیلئے بھی پیش کردیا ہے۔ رپورٹس میں کہا گیا ہے کہ بھارتی بورڈ (بی سی سی آئی) آئی سی سی کو جو جواب بھیج رہا ہے اسکے ساتھ ایک ڈوزیئر بھی موجود ہے جس میں پاکستان میں دہشتگرد کارروائیوں کو ذکر کیا گیا ہے۔",sports
145,پی سی بی نے غیر ملکی کوچز کو الوداع کہنے کی تیاری کرلی,https://www.express.pk/story/2733243/pcb-prepared-to-say-goodbye-for-foreign-coaches,"پاکستان کرکٹ بورڈ (پی سی بی) نے وائٹ بال فارمیٹ کے ہیڈکوچ گیری کرسٹن کے ساتھ کشیدہ حالات اور تلخ تجربات کے بعد غیرملکی کوچز کو الوداع کرنے کا فیصلہ کرلیا۔ رپورٹس میں دعویٰ کیا گیا ہے کہ وائٹ بال فارمیٹ کے ہیڈکوچ گیری کرسٹن کی جانب سے پاکستان کرکٹ بورڈ (پی سی بی) کو جس طرح ڈیل کیا وہ اعلیٰ حکام کی انکھیں کھولنے کی کافی تھا۔ اس حوالے سے کہا جارہا ہے کہ زمبابوے کے دورے میں پاکستانی ہیڈ کوچ کا تقرر کیا جائے گا۔ مزید پڑھیں:وسیم اکرم کا بالتو بلی کے ٹریٹمنٹ پر لاکھوں روپے خرچ کرنے کا انکشاف رپورٹس کے مطابق یہ تجویز زیر غور ہے کہ پاکستانی ہیڈکوچ کے ساتھ سپورٹ اسٹاف میں بیٹنگ، بالنگ اور فیلڈنگ کوچ غیر ملکی ہوں گے۔ قبل ازیں گیری کرسٹن کے بعد ریڈ بال فارمیٹ کے ہیڈکوچ جیسن گلیسپی نے بھی کچھ شرائط منوانے کی کوشش کیں لیکن پی سی بی نے انکار کردیا اور انہیں تنبیہہ کی گئی کہ ان کی تقرری عبوری مدت کیلئے ہے، ضابطہ اخلاق کی خلاف ورزی سے گریز کریں۔ مزید پڑھیں:سیریز میں شکست؛ آسٹریلوی کپتان کو کنسرٹ میں دیکھ کر شائقین آگ بگولہ ذرائع کے مطابق اگلے چند دن میں زمبابوے اور جنوبی افریقا کے دورے کیلئے وائٹ بال ہیڈ کوچ کا اعلان کیا جائے گا۔ماضی میں وقار یونس، مصباح الحق، ثقلین مشتاق اور محمد حفیظ پاکستانی ٹیم کے ساتھ کوچنگ پینل کی سربراہی کرچکے ہیں لیکن پاکستان کرکٹ بورڈ ہمیشہ غیر ملکی کوچز کو اہمیت دیتا رہا ہے۔",sports
146,چیمپئینز ٹرافی؛ بھارت نے پاکستان سے میزبانی چھیننے کا منصوبہ بنالیا,https://www.express.pk/story/2733235/india-planned-to-take-away-the-hosting-of-the-champions-trophy-from-pakistan,"آئی سی سی چیمپئینز ٹرافی میں پہلے آنے سے انکار کے بعد اب بھارت نے پاکستان سے ایونٹ کی میزبانی چھیننے کا بھی منصوبہ بنالیا۔ میڈیا رپورٹس کے مطابق چیمپئینز ٹرافی میں سیکیورٹی کا بہانہ بناکر پاکستان آنے سے انکاری بھارتی بورڈ نے آئی سی سی کے تاحال کسی نتیجے پر نہ پہنچنے کی صورت میں میزبانی کیلئے ''خود'' کو پیش کرنے کا منصوبہ بنایا ہے۔ رپورٹس میں کہا گیا ہے کہ بھارتی کرکٹ بورڈ (بی سی سی آئی) پاک بھارت میچ نہ ہونے پر آئی سی سی براڈ کاسٹرز کو زرتلافی ادا کرے گا، جس کیلئے انٹرنیشنل کرکٹ کونسل (آئی سی سی) سے مذاکرات جاری ہیں۔ مزید پڑھیں:چیمپئینز ٹرافی؛ پاکستان کے سخت موقف پر ''نیا آپشن'' بھی آگیا دوسری جانب پاکستان نے بھی ایونٹ میں شریک بورڈ ممبرز سے مشاورت کا عمل تیز کردیا ہے تاکہ بھارتی لابی کو سبق سکھایا جاسکے۔ خیال رہے کہ بھارتی ٹیم نے 16 سال قبل ایشیاکپ کیلئے 2008 میں پاکستان کا دورہ کیا تھا، جس کے بعد متعدد بار سیکیورٹی ایشوز کا کہہ کر دورہ کرنے سے صاف انکار کردیا جبکہ قومی ٹیم نے 2023 ورلڈکپ کیلئے بھارت کا دورہ کیا تھا۔ مزید پڑھیں:ایونٹ کی '' ٹرافی'' کو کشمیر لے کر جانے پر بھارتی میڈیا سیخ پا ہوگیا قبل ازیں فیوچر ٹور پروگرام کے تحت پاکستان کو میزبانی کی آئی سی سی بورڈ ممبرز میٹنگ میں متفقہ منظوری دی گئی تھی جبکہ اکتوبر 2024 میں ایونٹ کے ابتدائی شیڈول پر بھی بورڈ میٹنگ میں سوال نہیں اٹھایا گیا تھا تاہم بھارت نے دھوکا دہی کرتے ہوئے اچانک ایونٹ کے آغاز سے محض چند مہینوں پہلے ٹیم بھیجنے سے انکار کردیا۔ دوسری جانب خبریں سامنے آئی تھیں کہ متبادل یا ہائبرڈ ماڈل کے تحت ایونٹ میں بھارتی ٹیم کے میچز سری لنکا، دبئی منتقل کردیے جائیں تاہم پی سی بی کے انکار پر ٹورنامنٹ کو جنوبی افریقہ منتقل کرنے کی باز گشت سنائی دی لیکن جنوبی افریقی بورڈ نے میزبانی سے لاعلمی کا اظہار کیا۔ مزید پڑھیں:چیمپئینز ٹرافی؛ میزبانی کے حوالے سے جنوبی افریقہ ہی لاعلم واضح رہے کہ 1996 کے بعد پاکستان میں یہ پہلا آئی سی سی ایونٹ ہونا تھا تاہم اسے منتقل کرنے کیلئے بھارت نے انٹرنیشنل کرکٹ کونسل پر دباؤ بڑھانا شروع کردیا ہے۔",sports
147,ایونٹ کی '' ٹرافی'' کو کشمیر لے کر جانے پر بھارتی میڈیا سیخ پا ہوگیا,https://www.express.pk/story/2733229/champions-trophy-row-indian-media-creates-hype-of-trophy-tour-to-kashmir,"چیمپئینز ٹرافی کا میزبان ملک پاکستان کی جانب سے ایونٹ کی ٹرافی کو کشمیر لے کر جانے پر بھارتی میڈیا سیخ پا ہوگیا۔ گزشتہ روز چیمپئینز ٹرافی 2025 کے سلسلے میں ٹرافی میزبان ملک پاکستان پہنچائی گئی تو بھارت تلملا اُٹھا، بعدازاں پاکستان کرکٹ بورڈ (پی سی بی) کی جانب سے ٹورنامنٹ سے قبل ٹرافی کے دورے کا اعلان کیا تو انڈین میڈیا نے زہر اُگلنا شروع کردیا۔ چیمپئینز ٹرافی میں پاکستان آنے سے بھارتی ٹیم کے انکار کے بعد حکومت کے سخت موقف پر بھارتی بورڈ شدید ناراض ہے جبکہ ہائبرڈ ماڈل سے چیئرمین پی سی بی کے انکار انہیں مزید پریشان کردیا ہے۔ مزید پڑھیں:آئی سی سی چیمپینز ٹرافی دبئی سے اسلام آباد پہنچ گئی پاکستان نے دو ٹوک موقف اپنایا ہے کہ اگر بھارتی ٹیم ایونٹ کیلئے پاکستان نہ آئی تو گرین شرٹس کسی بھی ٹورنامنٹ میں روہت الیون کیخلاف میدان میں نہیں اُتریں گے، جس پر آئی سی سی کے اعلیٰ حکام بھارت کو منانے کی کوشش میں لگ گئے ہیں جبکہ براڈ کاسٹنگ رائٹس حاصل کرنیوالے کمپنی نے بھی انٹرنیشنل کرکٹ کونسل کو شیڈول کے اعلان میں تاخیر پر خبردار کردیا ہے۔ چیمپئینز ٹرافی کے دورے کے حوالے سے پی سی بی نے شیڈول جاری کیا جس میں بتایا گیا ہے کہ 16 نومبر کو ٹرافی اسکردو سے دورہ شروع کرے گی جس کے بعد آزاد کشمیر کی خوبصورت وادی کا رخ کرے گی، بعدازاں دنیا کی دوسری سب سے بڑی چوٹی کے-ٹو بیس کیمپ لے جایا جائے گا۔ مزید پڑھیں:چیمپئینز ٹرافی؛ پاکستان کے سخت موقف پر ''نیا آپشن'' بھی آگیا بھارتی میڈیا اور حکومت پاکستان کی جانب سے ٹرافی کو آزاد کشمیر لے جانے پر برہم ہے جبکہ مقبوضہ وادی کشمیر میں بھارت کی ریاستی دہشتگردی کا سلسلہ بھی تھم نہیں سکا ہے۔ مزید پڑھیں:چیمپئینز ٹرافی؛ میزبانی کے حوالے سے جنوبی افریقہ ہی لاعلم قبل ازیں گزشتہ دنوں بھارتی بورڈ کے نام نہاد سیکیورٹی وجوہات کا بہانہ بناکر پاکستان آکر کھیلنے سے انکار کے بعد دونوں ممالک کے تعلقات مزید کشدیدہ ہوئے ہیں۔",sports
148,چیمپئینز ٹرافی؛ میزبانی کے حوالے سے جنوبی افریقہ ہی لاعلم,https://www.express.pk/story/2733219/cricket-south-africa-unaware-about-hosting-champions-trophy,آئی سی سی چیمپئینز ٹرافی 2025 کو مکمل طور پر جنوبی افریقا منتقل کرنے کی بھارتی افواہوں سے افریقی بورڈ ہی لاعلم نکلا۔ چیمپیئنز ٹرافی 2025 میں بھارتی ٹیم کے پاکستان آنے سے انکار کے بعد انڈین میڈیا نے خبریں چلائیں تھی کہ اگر میزبان ملک ہائبرڈ ماڈل کیلئے ٹورنامنٹ کی میزبانی کیلئے نہ مانا تو ایونٹ کو جنوبی افریقہ منتقل کردیا جائے گا۔ تاہم انٹرنیشنل کرکٹ کونسل (آئی سی سی) اور جنوبی افریقی کرکٹ بورڈ دونوں ہی ایسی خبروں سے لاعلم ہیں اور باضابطہ طور پر کوئی رابطہ نہیں ہوا ہے۔ مزید پڑھیں:چیمپئینز ٹرافی؛ پاکستان کے سخت موقف پر ''نیا آپشن'' بھی آگیا دوسری جانب محدود وقت کے پیش نظر بورڈ کے پاس فی الحال میزبانی کا کوئی قابل عمل آپشن نہیں ہے۔ بھارتی میڈیا جنوبی افریقہ کو ممکنہ میزبان کے طور پر تجویز کررہا ہے تاکہ اصل میزبان پاکستان کی پوزیشن کو کمزور کیا جا سکے تاہم اتنے کم وقت میں چیمپئینز ٹرافی کا انعقاد جنوبی افریقا کیلئے چیلنج ہوگا۔ مزید پڑھیں:آئی سی سی چیمپینز ٹرافی دبئی سے اسلام آباد پہنچ گئی قبل ازیں بھارتی میڈیا نے دعویٰ کیا تھا کہ اگر پاکستان نے ہائبرڈ ماڈل کو مسترد کیا تو میزبانی بھی چھین سکتی ہے جبکہ ٹورنامنٹ کو جنوبی افریقہ منتقل کیا جاسکتا ہے لیکن چیئرمین پی سی بی محسن نقوی نے دو ٹوک الفاظ میں واضح کیا تھا کہ ہائبرڈ ماڈل پر کوئی بات چیت نہیں ہوئی۔,sports
149,ویمنز انڈر-19 ایشیاکپ؛ پاک بھارت ٹیمیں ایک ہی گروپ میں شامل,https://www.express.pk/story/2733217/womens-under-19-asia-cup-india-and-pakistan-teams-are-in-the-same-group,"چیمپئینز ٹرافی میں پاکستان آنے سے بھارتی ٹیم کے انکار کے بعد ویمنز انڈر-19 ایشیاکپ کرکٹ ٹورنامنٹ میں پاکستان اور بھارت کو ایک ہی گروپ میں شامل کردیا گیا۔ روایتی حریف آئندہ ماہ ملائیشیا میں شیڈول ایشیائی ایونٹ میں مدمقابل ہوں گے، جہاں گروپ اے میں پاکستان اور بھارت کے ساتھ نیپال کو بھی رکھا گیا ہے۔ ٹورنامنٹ ملائیشیا کے بایومس کرکٹ اوول میں 15 سے 22 دسمبر تک کھیلا جائے گا، ایونٹ 2025 کے آئی سی سی ویمنز انڈر-19 ٹی20 ورلڈکپ کیلئے اہم تربیتی موقع ثابت ہوگا۔ ٹورنامنٹ کا پہلا میچ سری لنکا اور ملائیشیا کے درمیان کھیلا جائے گا، اسی دن روایتی حریف پاکستان اور بھارت بھی مدمقابل ہوں گے۔",sports
150,چیمپئینز ٹرافی؛ پاکستان کے سخت موقف پر ''نیا آپشن'' بھی آگیا,https://www.express.pk/story/2733215/champions-trophy-a-new-option-came-into-light-after-pakistans-tough-stance,"چیمپئینز ٹرافی میں بھارتی ٹیم کی شرکت سے انکار کے بعد اور پاکستان کے سخت موقف اپنانے پر مشکل صورتحال سے نمٹنے کیلئے مجوزہ نیا آپشن بھی منظر عامر پر آگیا۔ ذرائع کے مطابق ''کچھ لو اور کچھ دو'' کے فارمولے سے ایونٹ کو بچانے پر بات چیت ہوسکتی ہے تاہم اسکے لیے پاکستان اور بھارتی بورڈ دونوں کو موقف میں لچک دکھانا ہوگی۔ ممکنہ فارمولے کے تحت بھارتی ٹیم 3 میں سے ایک میچ پاکستان آکر کھیلنے کیلئے لاہور کے قذافی اسٹیڈیم پہنچے، وہاں میچ کھیل کر واپس اپنے ملک یا پھر یواے ای چلی جائے۔ بھارتی ٹیم اگر سیمی فائنل میں کوالیفائی کرتی ہے تو میچ یواے ای میں کروایا جائے، البتہ اگر فائنل میں جگہ بنانے میں کامیاب ہوئی تو لاہور آکر کھیلنا پڑے گا۔ مزید پڑھیں:چیمپئینز ٹرافی؛ شیڈول میں تاخیر، براڈ کاسٹرز کو بڑے نقصان کا خدشہ پی سی بی کو بھارتی ٹیم کے میچز پاکستان میں نہ ہونے کی وجہ سے ممکنہ نقصان پر آئی سی سی چیمپئینز ٹرافی کی آمدنی میں سے زیادہ حصہ دیا جائے، اس آپشن کو اپنانے سے انٹرنیشنل کرکٹ کونسل (آئی سی سی) سمیت پاکستان اور بھارتی کرکٹ بورڈ دونوں کو مشکل صورتحال سے نکلنے میں مدد مل سکتی ہے۔ بھارتی ٹیم کے پاکستان آنے سے انکار پر ناخوش پاکستان کرکٹ بورڈ (پی سی بی)کو بھی موقف منوانے میں کچھ ریلیف ملے گا جبکہ بھارتی کرکٹ بورڈ بھی ہائبرڈ ماڈل کی اپنی بات کسی حد تک منوا سکے گا۔ مزید پڑھیں:چیمپئینز ٹرافی؛ بھارتی بورڈ پاکستان کو مالی نقصان سے ڈرانے لگا دوسری جانب پی سی بی کے خط کا آئی سی سی نے اب تک کوئی جواب نہیں دیا ہے۔ ذرائع کے مطابق بھارتی کرکٹ بورڈ نے اپنے انکار سے اسے زبانی طور پر آگاہ کیا تھا اس لیے کونسل تاخیر سے کام لے رہی ہے۔",sports
151,بابراعظم کا ٹی20 میں پاکستان کیلئے ایک اور ریکارڈ,https://www.express.pk/story/2733178/babraaathm-ka-pakstan-kile-i20-mi-aik-rikar,"پاکستانی کرکٹ کے مایہ ناز بلے باز بابراعظم نے ٹی20 کرکٹ میں پاکستان کے لیے ایک اور ریکارڈ بنایا جبکہ قومی ٹیم بارش سے متاثرہ میچ میں آسٹریلیا سے شکست کھا گئی۔ آسٹریلیا کے خلاف سیریز کے پہلے میچ میں بابر اعظم نے پاکستان کی جانب سے سب سے زیادہ ٹی20 میچز کھیلنے کا ریکارڈ بنایا۔ بابراعظم سے قبل یہ ریکارڈ سابق کپتان شعیب ملک کے پاس تھا، جنہوں نے 123 انٹرنیشنل میچوں میں پاکستان کی نمائندگی کی تھی۔ آسٹریلیا کے خلاف میچ میں بابراعظم 3 رنز بنا کر آؤٹ ہوئے اور پاکستان کے لیے ریکارڈ 124 واں میچ یاد گار نہیں بناسکے اور ٹیم بھی 29 رنز کے مارجن سے شکست کھا گئی۔ یہ بھی پڑھیں:پہلا ٹی20؛ آسٹریلیا نے پاکستان کو شکست دیدی ٹی20 طرز کرکٹ میں پاکستان کی جانب سے 2016 میں ڈیبیو کرنے والے بابراعظم نے سب سے زیادہ 124 میچز کھیلے، دوسرے نمبر پر شعیب ملک 123، محمد حفیظ 119 اور شاداب خان 104 میچوں کے ساتھ بالترتیب تیسرے اور چوتھے نمبر پر ہیں۔ پاکستان کی مختصر طرز کرکٹ کے کپتان محمد رضوان اس فہرست میں 103 میچز کے ساتھ پانچویں نمبر پر ہیں اور سابق آل راؤنڈر شاہد آفریدی نے 98 میچز کھیلے ہیں۔ مزید پڑھیں:بابراعظم کا ٹی20 انٹرنیشنل میں ایک اور اعزاز ٹی20 کرکٹ میں پاکستان کی جانب سے 40.66 کی اوسط سے سب سے زیادہ 4 ہزار 148 رنز بنانے کا ریکارڈ بھی بابراعظم کے پاس ہے۔ کپتان محمد رضوان 48.01 کی اوسط سے 3 ہزار 313 رنز کے ساتھ دوسرے نمبرپر ہیں، محمد حفیظ نے دو ہزار 514 بنائے اور شعیب ملک دو ہزار 423 رنز کے ساتھ چوتھے نمبر پر ہیں۔",sports
152,"ایشین جونیئر کپ ہاکی ٹورنامنٹ، پاکستان ٹیم کا اعلان جمعہ کو ہوگا",https://www.express.pk/story/2733177/asian-hockey-cup-team-announce,"ایشین جونیئر کپ ہاکی ٹورنامنٹ کے لیے پاکستان ٹیم کا اعلان جمعہ کوہوگا۔قبل ازیں سہ پہر3 بجے عبدالستارہاکی اسٹیڈیم پرکھلاڑیوں کےانتخاب کےلیے ٹرائلزکا انعقاد ہوگا۔ ایشین جونیئر کپ 26 نومبر سے 4 دسمبر تک عمان کے شہر مسقط میں کھیلا جائے گا۔ ایونٹ میں شریک 10 ٹیموں کو دوگروپس میں تقسیم کیا گیا ہے۔ گروپ اے بھارت، جاپان، جنوبی کوریا، تھائی لینڈ اور چائینیز تائپے پر مشتمل ہے جبکہ گروپ  بی میں پاکستان، بنگلا دیشں، چین، ملائشیا اور میزبان عمان کی ٹیمیں شامل ہیں۔ پاکستان اپنا پہلا گروپ میچ 27 نومبر کو چین کے خلاف کھیلے گا۔اگلے روز دوسرے میچ میں بنگلا دیشں سے مقابلہ ہوگا، 30 نومبر کو قومی جونیئر ٹیم اپنے تیسرے میچ میں  ملائشیا کی مضبوط ٹیم سے ٹکرائے گی۔",sports
153,ثانیہ مرزا دبئی کی کھیلوں کی سفیر مقرر,https://www.express.pk/story/2733173/thani-mrza-ko-dbei-ki-kilo-ki-sfir-mkrr-krdia-gia,"بھارت کی سابق ٹینس اسٹار ثانیہ مرزا کو دبئی اسپورٹس کونسل نے کھیلوں کی سفیر مقرر کردیا۔ دبئی کے میوزیم آف دی فیوچر میں منعقدہ تقریب دبئی اسپورٹس ریٹریٹ کےدوران ثانیہ مرزا کو کھیلوں کی سفیر مقرر کرنے کا اعلان کیا گیا۔ ٹینس کے ویمنز ڈبلز میں عالمی نمبر ایک اور 6 مرتبہ کی گرینڈ سلیم چمپیئن ثانیہ مرزا نے سماجی رابطے کی ویب سائٹ انسٹاگرام پر اپنے مداحوں کو اس پیش رفت سے آگاہ کیا اور نئی رول پر خوشی کا اظہار کیا۔ انہوں نے لکھا کہ دبئی کے لیے کھیلوں کی سفیر بننا ایک اعزاز اور خوشی ہے، دبئی اسپورٹس کونسل کی جانب سے یہ شان دار موقع فراہم کرنے پر ان کی مشکور ہوں۔ A post shared by Sania Mirza (@mirzasaniar) ثانیہ مرزا کی تقرری کھیلوں کے فروغ اور سرگرم صحت مندانہ لائف اسٹائل کے لیے دبئی کے وژن کا حصہ ہے اور اس حوالے سے منعقدہ تقریب میں یو ایف سی چمپیئن خبیب نورماگودوف اور بھارت کے سابق کرکٹ ہربھجن سنگھ سمیت کھیلوں کی نام ور شخصیات شریک تھیں اور ان سابق کھلاڑیوں کو بھی شہر کا کھیلوں کے سفیر نامزد کردیا گیا۔ دبئی کے ولی عہد شیخ حمدان بن محمد بن راشد المکتوم نے سوشل میڈیا میں جاری بیان میں اس اقدام کی اہمیت کو اجاگر کیا اور کہا کہ تقریب میں جن منصوبوں اور اقدامات پر تبادلہ خیال کیا گیا ہے اس سے کھیلوں کا شان دار مستقبل وضع کرنے، ہمارے کلبوں کی کامیابیوں میں اضافہ کرنے اور مقامی ٹیلنٹ کی تربیت میں مدد ملے گی۔ دبئی اسپورٹس کونسل کا قیام 2005 میں ہوا تھا اور اس کا مقصد متحدہ عرب امارات کے دارالحکومت کی شہرت کھیلوں کے مرکز کے طور پر عام کرنا تھا اور اس کے تحت مقامی کھیلوں کے کلبوں کی نگرانی اور مختلف برادریوں میں جسمانی سرگرمیوں کو فروغ دینا تھا۔ کونسل کا بین لاقوامی شہرت کے حامل کھلاڑیوں کو سفیر مقرر کرنا اس کے نوجوان کو متاثر کرنے اور دبئی کو کھیلوں کا مرکز بنانے کی وسیع کوششوں کا حصہ ہے۔ خیال رہے کہ ثانیہ مرزا نے 2010 میں پاکستانی کرکٹر شعیب ملک سے شادی کے بعد دبئی میں اپنا دوسرا گھر بنایا تھا تاہم شعیب ملک علیحدگی کے بعد وہاں سے منتقل ہوگئے لیکن ثانیہ مرزا اس وقت بھی اپنے بیٹے اذہان ملک کے ساتھ دبئی میں ہی رہائش پذیر ہیں۔",sports
154,آئی سی سی چیمپینز ٹرافی دبئی سے اسلام آباد پہنچ گئی,https://www.express.pk/story/2733154/aaei-si-si-chimpinz-rafi-dbei-s-aslam-abad-pnch-gei,"انٹرنیشنل کرکٹ کونسل (آئی سی سی) نے چمیئنز ٹرافی کا کپ دبئی سے اسلام آباد پہنچادیا اور دو روز بعد ملک بھر کا دورہ ہوگا۔ آئی سی سی کے شیڈول کے مطابق 16 نومبر کو سکردو سے چمپئینز ٹرافی کا دورہ شروع ہوجائے گا جو 24 نومبر تک جاری رہے گا۔ چمپیئنز ٹرافی کو سکردو کے بعد کے-ٹو بیس کیمپ لے جایا جائے گا، ٹرافی کے دورے میں وہ شہر بھی شامل ہوں گے جہاں چیمپینز ٹرافی کے میچ شیڈول ہیں۔ یہ پہلا موقع ہے کہ چیمپینز ٹرافی کے شیڈول کے اعلان کے بغیر ہی ٹرافی کا دورہ شروع ہو گا جبکہ آئی سی سی ٹورنامنٹ کے آغاز سے 4 ماہ پہلے شیڈول کا اعلان کرتا ہے۔ مزید پڑھیں:چیمپئینز ٹرافی؛ شیڈول میں تاخیر، براڈ کاسٹرز کو بڑے نقصان کا خدشہ خیال رہے کہ مینز ٹی20 ورلڈ کپ 2024 کے شیڈول کا اعلان 4 ماہ پہلے جنوری میں کیا گیا تھا، اسی طرح مینز ون ڈے ورلڈکپ 2023 کے شیڈول کا اعلان 3 ماہ پہلے جون میں ہوا تھا۔ واضح رہے کہ چیمپئنز ٹرافی 19 فروری سے 9 مارچ تک پاکستان میں شیڈول ہے، جس کے مکمل شیڈول کا اعلان 11 نومبر کو لاہور میں کرنے کا فیصلہ کیا گیا تھا اوربھارت کے تمام میچز لاہور میں شیڈول تھے۔ مزید پڑھیں:چیمپئینز ٹرافی کی نئی ''ویژول آئیڈینٹیٹی'' منظر عام پر بھارتی بورڈ کی جانب سے انکار کے باعث آئی سی سی ٹرافی کے شیڈول کا اعلان نہیں کر پا رہا ہے جبکہ پاکستان کرکٹ بورڈ (پی سی بی) نے بھارتی کرکٹ بورڈ (بی سی سی آئی) کی ہٹ دھرمی پر اپنا واضح اور دو ٹوک مؤقف دیا ہے۔",sports
155,پی سی بی نے ٹی10 لیگ کیلئے 8 کھلاڑیوں کو این او سی جاری کردیا,https://www.express.pk/story/2733112/pcb-issued-noc-to-8-players-for-t10-league,"پاکستان کرکٹ بورڈ (پی سی بی) نے ٹی10 لیگ کیلئے 8 کھلاڑیوں کو این او سی جاری کردیے۔ بورڈ کی جانب سے گلوبل ٹی10 لیگ کیلئے جاری کردہ این و سیز میں شامل کھلاڑیوں میں عماد وسیم، محمد عامر،عثمان طارق، سلمان ارشاد، افتخار احمد اور آصف علی شامل ہیں۔ اس کے علاوہ حسان خان کو گلوبل سپر لیگ، آئی ایل ٹی ٹوئنٹی اور بگ بیش لیگ کیلئے این او سی جاری کیا گیا ہے جبکہ اسامہ میر کو بھی بگ بیش کیلئے اجازت نامہ مل چکا ہے۔ واضح رہے کہ متحدہ عرب امارات کی ٹی10 لیگ کا آغاز 21 نومبر سے ہوگا جبکہ ایونٹ کا فائنل 3 دسمبر کو شیڈول ہے۔",sports
156,"چیمپئینز ٹرافی؛ شیڈول میں تاخیر، براڈ کاسٹرز کو بڑے نقصان کا خدشہ",https://www.express.pk/story/2733099/champions-trophy-delay-in-schedule-broadcasters-fear-huge-loss,چیمپئینز ٹرافی میں بھارتی ٹیم کی شرکت سے انکار کے بعد انٹرنشنل کرکٹ کونسل (آئی سی سی) کے براڈکاسٹنگ رائٹس خریدنے والی کمپنی کا صبر بھی جواب دے گیا۔ رپورٹس کے مطابق براڈ کاسٹنگ کمپنی کے رائٹس خریدنے والی کمپنی نے آئی سی سی چیمپئینز ٹرافی کے شیڈول کا اعلان کرنے کیلئے دباؤ ڈالنا شروع کردیا۔ میڈیا رپورٹس میں دعویٰ کیا گیا ہے کہ آئی سی سی نے براڈ کاسٹرز کو 2027 تک کے میڈیا رائٹس 3 ارب ڈالرز میں دیے تھے اور یقین دلایا تھا کہ اس سرکل میں پاک بھارت میچز لازمی ہوں گے۔ مزید پڑھیں:چیمپئینز ٹرافی کی نئی ''ویژول آئیڈینٹیٹی'' منظر عام پر تاہم چیمپئینز ٹرافی میں بھارتی حکومت کی جانب سے اپنی ٹیم سیکیورٹی بہانہ بناکر بھیجنے سے انکار کے بعد پاکستان نے بھی سخت موقف اپناتے ہوئے تمام ایونٹس میں روہت الیون کیخلاف کھیلنے سے انکار پر آئی سی سی پریشانی کا شکار ہے۔ بی سی سی آئی کے انکار سے سب سے زیادہ نقصان براڈ کاسٹرز کو ہوگا کیونکہ پاک بھارت مقابلے سے ہی کمائی ہونا تھی۔ مزید پڑھیں:چیمپئینز ٹرافی؛ بھارتی بورڈ پاکستان کو مالی نقصان سے ڈرانے لگا اب شیڈول کے اعلان میں تاخیر سے براڈ کاسٹرز کا بڑا نقصان ہورہا ہے اوربراڈ کاسٹرنےآئی سی سی سےٹرافی شیڈول کے فوری اعلان کا مطالبہ دہرایا ہے۔ واضح رہے کہ بھارتی حکومت کی جانب سے سیکیورٹی کا بہانہ بناکر ٹیم کو پاکستان بھیجنے سے انکار پر بورڈ آف کنڑول انڈیا (بی سی سی آئی) نے انٹرنیشنل کرکٹ کونسل (آئی سی سی) کو آگاہ کردیا ہے تاہم پی سی بی نے ناراضگی کا اظہار کیا ہے جس پر ٹورنامنٹ کا مستقبل تاریکی میں ڈوبتا اور دونوں ملکوں کے درمیان تعلق مزید کشدیدہ ہوگئے ہیں۔ مزید پڑھیں:چیمپئینز ٹرافی؛ آئی سی سی نے بھارتی بورڈ سے رابطہ کرلیا دوسری جانب پاکستان نے بھی دو ٹوک الفاظ میں آئی سی سی کو آگاہ کردیا ہے کہ اگر 2025 کی چیمپئینز ٹرافی پاکستان میں نہیں ہوئی تو وہ کسی بھی آئی سی سی ٹورنامنٹ یا ایشیاکپ میں بھارت کے خلاف نہیں کھیلے گا۔,sports
157,پہلا ٹی20؛ آسٹریلیا نے پاکستان کو شکست دیدی,https://www.express.pk/story/2733096/australia-vs-pakistan-1st-t20i-match-was-delayed-due-to-rain,"تین میچز کی سیریز کے پہلے ٹی20 میچ میں آسٹریلیا نے پاکستان کو 29 رنز سے شکست دیکر 1-0 کی برتری حاصل کرلی۔ گابا کرکٹ گراؤنڈ میں کھیلے جارہے میچ میں پہلے بیٹنگ کرتے ہوئے آسٹریلیا نے بارش سے متاثرہ 7 اوورز کے میچ میں پاکستان کیخلاف 4 وکٹوں کے نقصان پر 93 رنز بنائے۔ کینگروز نے ابتداء سے ہی جارحانہ انداز اپنایا تاہم اوپنرز تیزی سے رنز بنانے کی کوشش میں وکٹ گنوا بیٹھے، جیک فریزر میک گرک 9 اور میٹ شارٹ 7 رنز کے مہمان ثابت ہوئے۔ تاہم گلین میکسویل نے 19 گیندوں پر 5 چوکوں اور 3 چھکوں کی مدد سے 43 رنز کی اننگز کھیلی۔ دیگر کھلاڑیوں میں ٹم ڈیوڈ 10 بناکر آؤٹ ہوئے تاہم مارکس اسٹونیس21 رنز بناکر نمایاں رہے۔ پاکستان کی جانب سے عباس آفریدی نے 2 جبکہ نسیم شاہ اور حارث رؤف نے ایک ایک وکٹ حاصل کی۔ ہدف کے تعاقب میں قومی ٹیم مقررہ 7 اوورز میں 9 وکٹوں کے نقصان پر 64 رنز بناسکی، پاکستانی اوپنر صاحبزادہ فرحان 8، عثمان خان 4، بابراعظم 3، آغا سلمان 4 جبکہ کپتان محمد رضوان اور عرفان خان نیاری صفر پر پویلین لوٹ گئے۔ پاکستان کی جانب سے حسیب اللہ خان 12، شاہین آفریدی 11 جبکہ عباس آفریدی نے 20 رنز کی مزاحمتی اننگز کھیلی۔ آسٹریلیا کی جانب سے زیویئر بارٹلیٹ اور نتھین ایلس نے 3، 3 جبکہ اسپینسر جانسن اور ایڈم زمپا نے ایک ایک وکٹ حاصل کی۔ قبل ازیں برسبین میں شیڈول سیریز کا پہلا ٹی20 میچ پاکستانی وقت کے مطابق دوپہر ایک بجے شروع ہونا تھا تاہم بارش کی وجہ سے ٹاس تاخیر کا شکار ہے۔ گزشتہ روز محکمہ موسمیات نے بارش اور طوفانی ہواؤں کی پیشگوئی کی تھی۔ دونوں ٹیموں کے درمیان پہلا ٹی20 مقابلہ 7، 7 اوورز تک محدود ہوگا جبکہ پاور پلے 2 اوورز پر مشتمل ہوگا، اسی طرح ایک بالر زیادہ سے زیادہ 2 اوورز کروا سکے گا۔ دوسری جانب قومی ٹیم کے کپتان محمد رضوان کا ٹاس جیت کر پہلے فیلڈنگ کے فیصلے پر کہنا تھا کہ اوور کاسٹ کنڈیشنز کی وجہ سے بالنگ کرنا چاہتے ہیں تاکہ ابتدائی اوورز میں کینگروز کی جلد وکٹیں حاصل کرسکیں۔ اس موقع پر آسٹریلوی کپتان کا کہنا تھا کہ میچ کا ٹاس جیتے تو پہلے فیلڈنگ کا فیصلہ کرتے لیکن کوشش کریں گے پاکستان کیخلاف بڑا ٹارگٹ اسکور بورڈ پر لگاسکیں۔ پاکستان اور آسٹریلیا آخری مرتبہ لاہور میں 2022 میں کھیلے گئے ٹی20 میچ میں مدمقابل آئے تھے جس میں کینگروز نے فتح پائی تھی، پاکستان نے آسٹریلیا میں میزبان سائیڈ کے خلاف اب تک 4 ٹی20 میچز کھیلے ہیں، گرین شرٹس کو 3 میں شکست ہوئی اور ایک میچ بے نتیجہ ثابت ہوا تھا۔ خیال رہے کہ تین ون ڈے میچز کی سیریز میں پاکستان نے آسٹریلیا کو شکست دیکر سیریز 1-2 سے اپنے نام کی تھی۔ آسٹریلیا کا اسکواڈ: کپتان جوش انگلس، جیک فریزر میک گرک، میٹ شارٹ، گلین میکسویل، ٹم ڈیوڈ، مارکس اسٹونیس، آرون ہارڈی، زیویئر بارٹلیٹ، نیتھن ایلس، ایڈم زمپا، اسپینسر جانسن پاکستان کا اسکواڈ: کپتان محمد رضوان، بابراعظم، صاحبزادہ فرحان، عثمان خان، سلمان آغا، عرفان خان، عباس آفریدی، شاہین شاہ آفریدی، حسیب اللہ خان، حارث رؤف، نسیم شاہ",sports
158,چیمپئینز ٹرافی؛ محمد عامر نے بھی بھارتی بورڈ کو آڑے ہاتھوں لے لیا,https://www.express.pk/story/2733094/champions-trophy-mohammad-amir-also-criticized-the-indian-board,"قومی ٹیم کے فاسٹ بولر محمد عامر نے بھی چیمپئینز ٹرافی کیلئے بھارتی ٹیم کو پاکستان بھیجنے سے انکار پر تنقید کے نشتر چلادیے۔ اپنے یوٹیوب چینل پر گفتگو کرتے ہوئے فاسٹ بولر محمد عامر نے بھارتی مؤقف پر سوال اٹھاتے ہوئے کہا کہ یہ کرکٹ کا نقصان ہے، اور ایسا نہیں ہونا چاہیے تھا۔ آپ ایک ٹیم کی وجہ سے دوسری ٹیموں کو تکلیف نہیں پہنچا سکتے۔ بہتر ہوگا کہ ہندوستان کو ٹورنامنٹ سے باہر رکھا جائے اور ان کی جگہ کسی اور ٹیم کو شامل کیا جائے۔ انہوں نے کہا کہ دیگر ٹیمیں یہاں مقابلہ کرنے کیلئے تیار ہوں تو اسکے باوجود بھارت کا پاکستان میں کھیلنے سے انکار کرنا عجیب سی بات ہے۔ مزید پڑھیں:چیمپئینز ٹرافی؛ بھارتی بورڈ پاکستان کو مالی نقصان سے ڈرانے لگا محمد عامر نے کہا کہ پاکستانی قوم کرکٹ سے محبت کرنے والی قوم ہے، بھارت کا ایسا فیصلہ یقینی طور پر شائقین کرکٹ کیلئے نہایتی مایوس کُن ہے، جسکا جواز بھی پیدا نہیں ہوتا۔ انہوں نے خبردار کیا کہ بھارت کا انکار پاکستان میں کرکٹ بحالی کیلئے نقصان دہ ہوسکتا ہے جس کا اثر کرکٹ کے کھیل پر پڑے گا۔ مزید پڑھیں:چیمپئینز ٹرافی کی نئی ''ویژول آئیڈینٹیٹی'' منظر عام پر خیال رہے کہ بھارتی حکومت کی جانب سے سیکیورٹی کا بہانہ بناکر ٹیم کو پاکستان بھیجنے سے انکار پر بورڈ آف کنڑول انڈیا (بی سی سی آئی) نے انٹرنیشنل کرکٹ کونسل (آئی سی سی) کو آگاہ کردیا ہے تاہم پی سی بی نے ناراضگی کا اظہار کیا ہے جس پر ٹورنامنٹ کا مستقبل تاریکی میں ڈوبتا اور دونوں ملکوں کے درمیان تعلق مزید کشدیدہ ہوگئے ہیں۔ مزید پڑھیں:چیمپئینز ٹرافی؛ فیصلے کا اختیار ہوتا تو بھارت کیساتھ کھیلنا چھوڑ دیتا متعدد رپورٹس میں کہا گیا ہے کہ پاکستان نے اعلان کیا ہے کہ اگر 2025 کی چیمپئینز ٹرافی پاکستان میں نہیں ہوئی تو وہ کسی بھی آئی سی سی ٹورنامنٹ یا ایشیاکپ میں بھارت کے خلاف نہیں کھیلے گا۔",sports
159,چیمپئینز ٹرافی؛ فیصلے کا اختیار ہوتا تو بھارت کیساتھ کھیلنا چھوڑ دیتا,https://www.express.pk/story/2733085/champions-trophy-if-i-have-an-power-to-decide-i-stopped-playing-with-india,"قومی کرکٹ ٹیم کے سابق کپتان راشد لطیف نے آئی سی سی چیمپئینز ٹرافی 2025 کیلئے پاکستان کے بھارتی انکار پر لب کشائی کردی۔ بھارتی حکومت کی جانب سے سیکیورٹی کا بہانہ بناکر ٹیم کو پاکستان بھیجنے سے انکار پر بورڈ آف کنڑول انڈیا (بی سی سی آئی) نے انٹرنیشنل کرکٹ کونسل (آئی سی سی) کو آگاہ کردیا ہے تاہم پی سی بی نے ناراضگی کا اظہار کیا ہے جس پر ٹورنامنٹ کا مستقبل تاریکی میں ڈوبتا اور دونوں ملکوں کے درمیان تعلق مزید کشدیدہ ہوگئے ہیں۔ مزید پڑھیں:چیمپئینز ٹرافی؛ بھارت کے سیاسی کھیل پر سابق اسٹارز تلملا اٹھے متعدد رپورٹس کے مطابق پاکستان نے اعلان کیا ہے کہ اگر 2025 کی چیمپئینز ٹرافی پاکستان میں نہیں ہوئی تو وہ کسی بھی آئی سی سی ٹورنامنٹ یا ایشیاکپ میں بھارت کے خلاف نہیں کھیلے گا۔ مزید پڑھیں:چیمپئینز ٹرافی ہائبرڈ ماڈل پر نہ ہوئی تو میزبان کون ہوگا؟ دوسری جانب سابق کپتان و وکٹ کیپر راشد لطیف نے بھارتی رویے پر مایوسی کا اظہار کرتے ہوئے کہا کہ میں کسی کی طرف سے بات نہیں کرنا چاہتا، لیکن اگر میرے پاس فیصلے کرنے کا اختیار ہوتا تو میں بھارت کے خلاف کھیلنا چھوڑ دیتا،  اگر وہ ہمارے خلاف نہیں کھیلنا چاہتے تو ایسا ہی ٹھیک ہے۔",sports
160,بھارت نے کبڈی ٹیم کو بھی پاکستان بھیجنے سے انکار کردیا,https://www.express.pk/story/2733082/india-also-refused-to-send-kabaddi-team-to-pakistan,"چیمپئینز ٹرافی کیلئے بھارتی ٹیم کو پاکستان نہ بھیجنے کے فیصلے کے بعد بھارت نے نیا محاذ کھول دیا۔ بھارت نے کبڈی ٹیم کو بھی پاکستان جانے کی اجازت دینے سے انکار کردیا ہے، دونوں ٹیموں کے درمیان 19 نومبر کو کرتارپور میں میچ طے تھا۔ بھارت کے فیصلے سے حریف کبڈی فیڈریشن حکام نے پاکستانی منتظمین کو آگاہ کردیا ہے۔ بھارتی کبڈی ٹیم کے ساتھ 21 نومبر کو لاہور اور 23 نومبر کو بہاولپور میں میچز کھیلنے کا مجوزہ پروگرام بنایا گیاتھا۔ بھارتی حکومت کے رویے پر پاکستانی کبڈی  فیڈریشن کے حکام  نے افسوس کا اظہار کیا ہے، منتظمین اب ننکانہ میں نمائشی میچ کروانے کی تیاریاں کررہے ہیں۔",sports
161,چیمپئینز ٹرافی کی نئی ''ویژول آئیڈینٹیٹی'' منظر عام پر,https://www.express.pk/story/2733080/champions-trophys-new-visual-identity-unveiled,پاکستان میں شیڈول آئی سی سی چیمپئینز ٹرافی کی نئی ویژول آئیڈینٹیٹی منظرعام پر آگئی۔ انٹرنیشنل کرکٹ کونسل (آئی سی سی) کی جانب سے جاری کردہ ویڈیو میں چیمپئینز ٹرافی 2025ء پاکستان کا لوگو بھی نمایاں ہے جبکہ ٹرافی برانڈ کا نیا ٹائپو گرافک لوگو بھی جاری کردیا ہے۔ چیمپئینز ٹرافی 2025 کے ذکر میں پاکستان کا مشہور ٹرک آرٹ بھی دکھایا گیا ہے۔ ویژول آئیڈنٹیٹیمیں ایونٹ کے لوگو سمیت دیگر تصویری عناصر کی نمائندگی بھی شامل ہے۔ مزید پڑھیں:چیمپئینز ٹرافی؛ بھارتی بورڈ پاکستان کو مالی نقصان سے ڈرانے لگا آئی سی سی چیمپئینز ٹرافی 2017ء کے بعد پہلی بار منعقد ہونے جارہی ہے۔ واضح رہے کہ قومی ٹیم ایونٹ میں بطور میزبان اور ٹائٹل کا دفاع کرے گی۔,sports
162,عثمان خواجہ کی فاؤنڈیشن کیلئے بابراعظم نے شرٹ عطیہ کردی,https://www.express.pk/story/2733076/babar-azam-donated-a-shirt-for-usman-khawajas-foundation,"اسٹار بیٹر بابراعظم نے آسٹریلوی کرکٹر عثمان خواجہ کو ان کی فاؤنڈیشن کیلئے ٹیسٹ جرسی عطیہ کردی۔ برسبین میں آسٹریلوی اسٹار نے اس موقع پر گفتگو کرتے ہوئے کہا کہ میں ان دنوں فاؤنڈیشن کیلئے عطیات جمع کررہا ہوں، بابراعظم نے اپنی ٹیسٹ جرسی دی جس پر ان کا شکر گزار ہوں۔ اس موقع پر بابراعظم نے کہا کہ میں عثمان بھائی سے رابطے میں رہتا ہوں، میچز میں تو بات چیت ہوتی رہتی ہے، میں نے ان سے وعدہ کیا تھا کہ اگر میں کچھ سپورٹ کرسکتا ہوں تو ضرور کروں گا۔ مزید پڑھیں:آئی سی سی ون ڈے رینکنگ؛ شاہین شاہ آفریدی بولرز میں پہلے نمبر پر آگئے سابق کپتان نے مزید کہا کہ عثمان خواجہ کی فاؤنڈیشن کیلئے کچھ کر پانا میرے لیے اعزاز کی بات ہے۔",sports
163,چیمپئینز ٹرافی؛ بھارتی بورڈ پاکستان کو مالی نقصان سے ڈرانے لگا,https://www.express.pk/story/2733072/chimpeinz-rafi-barti-bor-pakstan-ko-mali-nksan-s-ran-lga,"آئی سی سی چیمپئینز ٹرافی کیلئے پاکستان آنے کے بعد ہائبرڈ ماڈل پر قائل کرنے کیلئے بھارتی بورڈ (بی سی سی آئی) پی سی بی کو مالی نقصان سے ڈرانے لگا۔ رپورٹس کے مطابق چیمپئینز ٹرافی پاکستان سے کسی دوسرے ملک منتقل ہوئی تو 65 ملین ڈالر میزبانی فیس سے ہاتھ دھونا پڑیں گے جبکہ دستبرداری کی صورت میں پابندیوں کے ساتھ ریونیو شیئر سے بھی محروم ہونا پڑسکتا ہے۔ پاکستان نے بھارت کو چیمپئینز ٹرافی کیلئے اپنی ٹیم نہ بھیجنے پر سخت جواب دینے کا عندیہ دیا ہے، جس پر بھارت نے اپنے میڈیا کے ذریعے پی سی بی کو مالی نقصان سے ڈرانا شروع کردیا ہے۔ مزید پڑھیں:چیمپئینز ٹرافی؛ آئی سی سی نے بھارتی بورڈ سے رابطہ کرلیا چیمپئنز ٹرافی آئندہ برس 19 فروری سے 9 مارچ تک پاکستان کے 3 شہروں کراچی، لاہور اور راولپنڈی میں شیڈول ہے، بھارت ٹیم بھیجنے سے انکار کے بعد ہائبرڈ ماڈل اپنانے کیلیے آئی سی سی پر دباؤ ڈال رہا ہے۔ مزید پڑھیں:چیمپئینز ٹرافی: بھارتی انکار پر پاکستان کے سخت مؤقف سے آئی سی سی مشکل میں پھنس گیا رپورٹس میں کہا گیا ہے کہ پاکستان کی جانب سے ایونٹ میں شرکت نہ کرنے سے آئی سی سی کو بھی چیلنجز کا سامنا کرنا پڑے گا جبکہ براڈکاسٹرز اور اسپانسرز دونوں ہی توقع کرتے ہیں کہ آئی سی سی ایونٹس میں روایتی حریفوں کے درمیان مقابلہ ہوگا۔",sports
164,چیمپئینز ٹرافی؛ آئی سی سی نے بھارتی بورڈ سے رابطہ کرلیا,https://www.express.pk/story/2733066/champions-trophy-icc-contacted-with-indian-board-bcci,"چیمپئینز ٹرافی میں بھارتی کرکٹ ٹیم کی عدم شرکت پر انٹرنیشنل کرکٹ کونسل بی سی سی آئی کی مشاورت کے بعد پاکستن کرکٹ بورڈ (پی سی بی) کو ردعمل دے گی۔ پی سی بی نے دیگر بورڈز کے ساتھ روابط شروع کردیے تاکہ انھیں بھارتی بورڈ کے رویے سے آگاہ کیا جاسکے۔ پاکستان ہائبرڈ ماڈل کی مخالفت کے موقف پر قائم ہے جس سے آئی سی سی کی مشکلات میں اضافہ ہوگیا ہے۔ ذرائع کے مطابق آئی سی سی کی جانب سے پی سی بی کو ای میل کا فوری جواب ملنا ممکن نہیں، اس میں کچھ دن لگیں گے، پاکستان کی طرف سے بھارتی ٹیم کے انکار کی ٹھوس وجوہات جاننے کی خواہش پر اب آئی سی سی نے بھارتی بورڈ سے رابطہ کرلیا ہے۔ مزید پڑھیں:چیمپئینز ٹرافی: بھارتی انکار پر پاکستان کے سخت مؤقف سے آئی سی سی مشکل میں پھنس گیا بھارتی بورڈ سے پی سی بی کے سوالات پر تبادلہ خیال کرتے ہوئے ممکنہ جوابات مانگے گئے ہیں، اسی کے بعد پاکستان کرکٹ بورڈ کی ای میل کا جواب دیا جاسکے گا۔ مزید پڑھیں:چیمپئینز ٹرافی؛ بھارت کی عدم شرکت! بورڈ نے آئی سی سی سے جواب مانگ لیا اطلاعات کے مطابق بھارتی بورڈ تمام قانونی پہلوئوں کو سامنے رکھتے ہوئے تحریری موقف دے گا جس کی روشنی میں آئی سی سی پاکستان کرکٹ بورڈ کو جوابی ای میل بھیجے گا۔ آئی سی سی حکام پاک بھارت تنازع پر دیگر ممالک سے بھی مشاورت کررہے ہیں تاکہ مسئلے کا کوئی پائیدار حل ڈھونڈا جا سکے۔",sports
165,ون ڈے کے بعد ٹی20 کی ٹرافی بھی اپنی میز پر سجانے کی تیاری,https://www.express.pk/story/2733065/rizwan-xi-prepared-to-decorate-another-trophy-on-table-against-australia,"پاکستان نے دورہ آسٹریلیا میں ون ڈے ٹرافی کے بعد ٹی20 انٹرنیشنل میچز کی ٹرافی بھی اپنی میز پر سجانے کی تیاری شروع کردی۔ تفصیلات کے مطابق ٹی 20 سیریز کا جمعرات کو برسبین میں آغاز ہوگا، گرین شرٹس کے رعب نے کینگروز پر لرزہ طاری کردیا ہے، مہمان ٹیم کے پاس مختصر فارمیٹ میں بھی آسٹریلوی سرزمین پر تاریخ رقم کرنے کا سنہری موقع موجود ہے، میزبان کو مستقل کپتان مچل مارش اور ٹریوس ہیڈ کی خدمات میسر نہیں ہوں گی۔ کپتان رضوان نے کہا کہ ون ڈے سیریز میں کامیابی سے حوصلے بلند ہوچکے، ہم نئے چیلنج کیلیے بھی تیار ہیں، بولنگ کے ساتھ بطور بیٹنگ یونٹ بھی صلاحیتیں ثابت کرنے کی خواہش ہے۔ مزید پڑھیں:""ٹی20 سیریز میں بیسٹ الیون ہی میدان میں اتاریں گے"" دوسری جانب آسٹریلوی ٹیم ہوم گراؤنڈز پر گرین شرٹس کے خلاف ناقابل شکست رہنے کا سلسلہ برقرار رکھنا چاہتی ہے، جوش انگلس قیادت کریں گے۔ دوسری جانب برسبین میں ہائی اسکورنگ میچ متوقع ہے تاہم محکمہ موسمیات نے بارش اور طوفانی ہواؤں کی پیشگوئی کردی ہے۔ مزید پڑھیں:آئی سی سی ون ڈے رینکنگ؛ شاہین شاہ آفریدی بولرز میں پہلے نمبر پر آگئے پاکستان اور آسٹریلیا آخری مرتبہ لاہور میں 2022 میں کھیلے گئے ٹی20 میچ میں مدمقابل آئے تھے جس میں کینگروز نے فتح پائی تھی، پاکستان نے آسٹریلیا میں میزبان سائیڈ کے خلاف اب تک 4 ٹی20 میچز کھیلے ہیں، گرین شرٹس کو 3 میں شکست ہوئی اور ایک میچ بے نتیجہ ثابت ہوا۔",sports
166,تیسرا ٹی20: بھارت نے جنوبی افریقا کو 11 رنز سے شکست دے دی,https://www.express.pk/story/2733041/south-africa-india-t20-series,"بھارت نے جنوبی افریقا کو تیسرے ٹی ٹوئنٹی انٹرنیشنل میں 11 رنز سے شکست دے کر چار میچز کی سیریز میں 1-2 کی برتری حاصل کرلی۔ سینچورین میں کھیلے گئے میچ میں جنوبی افریقا کی دعوت پر پہلے بیٹنگ کرتے ہوئے بھارت نے مقررہ 20 اوورز میں 6 وکٹوں کے نقصان پر 219 رنز اسکور کیے۔ بھارت کی جانب سے تلک ورما 56 گیندوں پر ناٹ آؤٹ 107 رنز بنا کر نمایاں رہے۔ ابھیشیک شرما 50، ہاردک پانڈیا 18، رمن دیپ سنگھ 15، رنکو سنگھ 8، کپتان سوریا کمار یادو 1 اور سنجو سیمسن 0 رن بنا کر آؤٹ ہوئے۔ اکشر پٹیل نے ناٹ آؤٹ 1 رن کی باری کھیلی۔ جنوبی افریقا کی جانب سے کیشو مہاراج اور اینڈائل سِملین نے 2، 2 جبکہ مارکو جینسن نے 1 وکٹ حاصل کی۔ 220 رنز کے تعاقب میں جنوبی افریقا کی ٹیم مقررہ 20 اوورز میں 7 وکٹوں کے نقصان پر 208 رنز بنا سکی۔ پروٹیز کی جانب سے مارکو جینسن 17 گیندوں پر طوفانی 54 رنز بنا کر نمایاں رہے۔ ہینرک کلاسن 41، کپتان ایڈن مارکرم 29، ریزا ہنڈرکس 21، رائن رِکلٹن 20، ڈیوڈ ملر 18 اور ٹرسٹن اسٹبز 12 رنز بنا کر آؤٹ ہوئے۔ اینڈائل سِملین 5 اور جیرالڈ کوٹزے 2 رنز بنا کر ناٹ آؤٹ رہے۔ بھارت کی جانب سے ارشدیپ سنگھ نے 3، ورون جکرورتی نے 2 جبکہ اکشر پٹیل اور ہاردک پانڈیا نے 1، 1 وکٹ حاصل کی۔",sports
167,جونیئر اور سینیئر ٹیم کے انتخاب کیلیے ہاکی کی نئی سلیکشن کمیٹی قائم,https://www.express.pk/story/2732962/junior-or-senior-team-ke-intikhab-ke-liay-hockey-ki-nai-selection-committee-qaim,"پاکستان ہاکی فیڈریشن نے نئی سلیکشن کمیٹی بنا دی جو جونیئر اور سینیئر ٹیم کو منتخب کرے گی، نئی سلیکشن کمیٹی میں دانس کلیم، کاشف جواد اور اولمپیئن ایم خالد شامل ہیں۔ پہلے مرحلے میں سلیکشن کمیٹی جونیئر ایشیا کپ کے لیے ٹیم منتخب کرے گی۔ سیکریٹری پی ایچ ایف رانا مجاہد نے پریس کانفرنس میں اعلان کرتے ہوئے کہا کہ ایف آئی ایچ کی 100 ویں کانگریس ہوئی ہے، جس میں پی ایچ ایف کے صدر اور سیکریٹری نے شرکت کی۔ رانا مجاید نے طیب اکرام کو انٹرنیشنل ہاکی فیڈریشن کا بلامقابلہ صدر منتخب ہونے کو ایک اعزاز قرار دیا۔ طیب اکرام نے ہمیشہ ورلڈ ہاکی کے لیے بہت کام کیا ہے، یقین ہے کہ ان کی موجودگی میں پاکستان ہاکی کو بھی بہت فائدہ ہوگا۔ سیکریٹری پی ایچ ایف نے بتایا کہ سفیان خان نے رائزنگ اسٹار کا اعزاز جیتا جو ہمارے لیے باعث فخر ہے، پاکستان میں دنیا کی ہر ٹیم کھیلنے کو تیار ہے۔ بھارتی ٹیم کو بھی خوش آمدید کہیں گے اگر وہ کھیلنے کو آتے ہیں۔ پی ایچ ایف ہر طرح کے ایونٹ کی میزبانی کے لیے تیار ہے، آنے والے وقتوں میں پاکستان میں انٹرنیشنل ہاکی دیکھنے کو ملے گی۔ سیکریٹری پی ایچ ایف کے مطابق میری درخواست ہے بھارتی کرکٹ ٹیم یہاں آ کر چیمپیئنز ٹرافی کھیلے اور اس معاملے پر حکومت نے جو موقف اپنایا ہے وہ بہترین ہے، یورپین ٹیمیں سمیت تمام ٹیمیں پاکستان آ کر کھیلنا چاہتی ہیں۔ رانا مجاہد کا کہنا تھا کہ پاکستان ہاکی فیڈریشن کے پاس پیسے ہوں تو سب سے پہلے کھلاڑیوں کو پیسے دیں، ابھی ہماری کوشش ہے کہ کھلاڑیوں کو زیادہ سے زیادہ ٹورنامنٹ میں حصہ دلوایا جائے۔",sports
168,چیمپئینز ٹرافی: بھارتی انکار پر پاکستان کے سخت مؤقف سے آئی سی سی مشکل میں پھنس گیا,https://www.express.pk/story/2732933/champions-trophy-icc-in-trouble-after-indian-refusal,چیمپئنز ٹرافی میں شرکت سے انکار کی بھارتی ہٹ دھرمی کے بعد پاکستان کی جانب سے سخت اصولی مؤقف اختیار کرنے پر آئی سی سی مشکل میں پھنس گیا۔,sports
169,آئی سی سی ون ڈے رینکنگ؛ شاہین شاہ آفریدی بولرز میں پہلے نمبر پر آگئے,https://www.express.pk/story/2732929/shaheen-afridi-ranked-no1-in-icc-odi-bowler-rankings,"انٹرنیشنل کرکٹ کونس (آئی سی سی) کی تازہ ترین ون ڈے رینکنگ میں پاکستان ٹیم کے فاسٹ بولر شاہین شاہ آفریدی پہلے نمبر پر آگئے۔ آسٹریلیا کے خلاف حالیہ ون ڈے سیریز کے دوران شاہین شاہ آفریدی نے بہترین بولنگ کرتے ہوئے 8 وکٹیں حاصل کی تھیں۔ انہوں نے سال بھر کے طویل وقفے کے بعد بولرز کی رینکنگ میں دوبارہ پہلا نمبر حاصل کیا ہے۔ شاہین شاہ آفریدی نے اپنی بہترین بولنگ سے جنوبی افریقا کے اسپنر کیشو مہاراج کو تیسری نمبر پر دھکیل دیا تاہم افغانستان کے لیگ اسپنر راشد خان دوسرے نمبر پر براجمان ہیں۔ مزید پڑھیں؛حارث رؤف ایک وکٹ کے فرق سے وقار یونس کا ریکارڈ برابر نہ کرسکے اس کے ساتھ، آسٹریلیا کے خلاف سیریز میں 10 وکٹیں حاصل کرنے والے حارث رؤف 13ویں پوزیشن پر آگئے۔ حارث رؤف کو پلیئر آف دی سیریز کا ایوارڈ بھی دیا گیا تھا۔ بلے بازوں کی ون ڈے رینکنگ میں پاکستان کے تجربہ کار بلے باز بابراعظم پہلے نمبر پر براجمان ہیں۔ واضح رہے کہ پاکستان کرکٹ ٹیم نے آسٹریلیا کے خلاف 22 سال بعد ون ڈے سیریز 1-2 سے اپنے نام کی تھی۔",sports
170,"""ٹی20 سیریز میں بیسٹ الیون ہی میدان میں اتاریں گے""",https://www.express.pk/story/2732891/t20-series-m-best-eleven-hi-maidan-m-utaray-ge-muhammad-rizwan,"قومی ٹیم کے کپتان محمد رضوان کا کہنا ہے کہ پلیئنگ الیون پر مشاورت مکمل ہوگئی اور ابھی نام ظاہر نہیں کرنا چاہتے لیکن ٹی ٹوئنٹی سیریز میں بیسٹ الیون ہی میدان میں اتاریں گے۔ برسبین میں میڈیا سے گفتگو کرتے ہوئے کپتان قومی ٹیم نے کہا کہ فخر زمان، افتخار احمد، شاداب خان، محمد عامر اور عماد وسیم کے متبادل اچانک تیار نہیں ہو سکتے اس لیے بڑے کھلاڑیوں کی جگہ لینے والوں کو محنت اور وقت درکار ہوگا۔ اوپننگ سے متعلق سوال پر محمد رضوان نے کہا کہ جو پاکستان کے لیے بہتر ہوگا، حسیب اللہ کو گلوز بھی دے سکتا ہوں اور وہی کریں گے جو ٹیم کے لیے بہتر ہو۔ محمد رضوان نے کہا کہ آسٹریلیا میں کنڈیشنز آسان نہیں اور انٹرنیشنل کرکٹ میں چیلنجز ہمیشہ ہوتے ہیں، جیسن گلیسپی نے بہت محنت کی لہٰذا ٹیم بنانے کا کریڈٹ ان کو بھی جاتا ہے۔ مزید پڑھیں:چیمپئینز ٹرافی؛ بھارت کی عدم شرکت! بورڈ نے آئی سی سی سے جواب مانگ لیا ایک سوال کے جواب میں قومی کپتان نے کہا کہ بھارٹی ٹیم پاکستان آئے گی تو ویلکم کریں گے، چیمپیئنز ٹرافی کے معاملات کا دائرہ کار پی سی بی کا ہے۔ واضح رہے کہ پاکستان کرکٹ ٹیم نے برسبین میں تین گھنٹے تک بھرپور پریکٹس کی، ہیڈ کوچ جیسن گلیسپی کی قیادت میں پاکستانی کھلاڑیوں نے تینوں شعبوں میں محنت کی۔ پاکستان اور آسٹریلیا کے درمیان پہلا ٹی 20 میچ کل پاکستانی وقت کے مطابق دن ایک بجے ہوگا۔ ٹی ٹوئنٹی سیریز سے قبل قومی ٹیم نے کینگروز کے خلاف 22 سال بعد ون ڈے سیریز 1-2 سے اپنے نام کی تھی۔",sports
171,پی سی بی کے تحت انڈر19 ویمنز کا اسکلزاینڈ فٹنس کیمپ بدھ سے شروع ہوگا,https://www.express.pk/story/2732811/pcb-camp-under-19-womens,"پاکستان کرکٹ بورڈ (پی سی بی) کے تحت انڈر19 ویمنز کرکٹرز کا 19 روزہ اسکلزاینڈ فٹنس کیمپ باقاعدہ طور پربدھ سے نیشنل بنک اسٹیڈیم کے حنیف محمد ریجنل ہائی پرفامرنس سینٹر پر شروع ہوگا۔ منگل کوتمام مدعو32 کرکٹرزنے کیمپ میں شمولیت اختیار کر لی۔ قبل ازیں باہمی تعارف ہوا، قومی انڈر 19 ویمنز ٹی ٹوئنٹی ٹورنامنٹ میں شریک 75 کھلاڑیوں  میں شارٹ لسٹ کی جانے والی کرکٹرزکو کیمپ میں مدعو کیا گیا ہے۔ کیمپ میں پریکٹس میچز کے ساتھ فیلڈنگ ڈرلز، نیٹ سیشنز، اسکلز ڈیویلپمنٹ، فٹنس اور کنڈیشننگ سیشنزہوں گے۔ کیمپ کا مقصد اگلے ماہ ملائشیا میں ہونے والے اے سی سی ویمنز انڈر 19 ایشیا کپ اور جنوری2025 میں ملائشیا ہی میں شیڈول  آئی سی سی ویمنز انڈر 19 ورلڈ کپ کےلیے نئے ٹیلنٹ کو سامنے لانا ہے۔ کیمپ میں اس سال کے اوائل میں بنگلاد یشں میں منعقدہ سہ ملکی انڈر19  ٹورنامنٹ میں قومی جونیئر اسکواڈ  کی کھلاڑی عریشہ انصاری، کومل خان، لائبہ ناصر، ماہم انیس، میمونہ خالد، راویل فرحان، سمیعہ افسر اور زوفشاں ایاز بھی شامل ہیں۔ کیمپ کا سپورٹ اسٹاف حنیف ملک (اسسٹنٹ کوچ قومی خواتین ٹیم )، جویریہ رؤف (ریجنل کوچ)، عمران خلیل (اسٹرینتھ اینڈ کنڈیشننگ کوچ)، رابعہ صدیق (فزیو تھراپسٹ نیشنل ویمنز ٹیم) عثمان شاہد (انالسٹ ) اور عائشہ جلیل (منیجرڈیولپمنٹ اینڈ پاتھ وے) پر مشتمل ہے۔",sports
172,"اعزاز میرے اور پوری قوم کے لیے قابل فخر ہے، سفیان خان",https://www.express.pk/story/2732799/junior-hockey-player-rising-star-winner,"انٹرنیشنل ہاکی فیڈریشن کا رائزنگ اسٹار ایوارڈ جیتنےوالے پہلے پاکستانی کھلاڑی سفیان خان نے کہا کہ یہ اعزاز میرے اور پوری قوم کے لیے قابل فخر ہے، ایواڑد اعتماد میں اضافہ کرے گا۔ جونیئر ایشیاء کپ کے لیے جاری تربیتی کیمپ میں شمولیت کے موقع پر سفیان خان نے کیک کاٹ کر خوشی کے لمحات کو یادگار بنایا۔ ٹیم انتظامیہ اور کھلاڑیوں نے سیفان خان کو ایوارڈ ملنے پر مبارکباد دی اور نیک تمناوں کا اظہارکیا۔ موقع پر سفیان خان کا کہنا تھا کہ اپنے ساتھیوں کی سپورٹ اور ٹیم ورک کے بغیر یہ ایوارڈ حاصل کرنا ممکن نہیں تھا۔ یہ ایوارڈ ہم سب کا ایوارڈ ہے اور ہم سب نے مزید لگن سے پرفارمنس دےکر ٹیم کوفتوحات دلانی ہے۔ میری خواہش ہےکہ  پاکستان مسقط میں 26 نومبر سے شیڈول جونیئر ایشیاء کپ جیت کر اپنی برتری ثابت کرے۔ ٹیم منیجر اجمل خان  نے خیرمقدمی کلمات میں کہا کہ کہ سفیان خان پاکستان ہاکی کا روشن ستارہ ہیں، دنیائے ہاکی نے بھی ان کے ٹیلنٹ کے اعتراف کیا ہے۔ وہ دوسرے کھلاڑیوں کے لیے بھی رول ماڈل ہیں۔ اگر سخت محنت اور نیک نیتی کے ساتھ کھیل پر توجہ دی جائے تو بہت جلد عالمی  ہاکی میں نام بنایا جاسکتاہے۔ اجمل خان لودھی نے اس یقین کا اظہار کیا کہ سفیان خان مستقبل میں بھی شاندار کھیل پیش کرکے پاکستان ٹیم کی جیت میں اہم کردار ادا کریں گے۔ ہیڈکوچ  اولمپئن قمر ابراہیم کا کہناتھا کہ سفیان خان  بہت ٹیلنٹڈ کھلاڑی ہیں۔ یہ مخالف ٹیموں کے لیے ہمیشہ خطرہ بنےہیں۔ ایشین ہاکی چیمپئنز ٹرافی اور دوسرے ایونٹس میں سفیان خان کا کھیل دیکھ کر بہت خوشی ہوئی۔ کوچ اولمپئن  کامران اشرف، یاسر اسلام اور ویڈیو اینالسٹ ابوذر امراو  نے بھی سفیان خان کی کارکردگی کو مثالی قرار دیا۔",sports
173,پاکستان بلائنڈ کرکٹ کے 16 رکنی اسکواڈ کا اعلان,https://www.express.pk/story/2732771/pakistan-blind-cricket-ke-16-rukni-squad-ka-elaan,"پاکستان بلائنڈ کرکٹ کونسل نے 16 رکنی اسکواڈ کا اعلان کر دیا، نثار علی ٹیم کے کپتان اور بدر منیر نائب کپتان مقرر کیے گئے۔ ٹیم میں بی ون، بی ٹو اور بی تھری کیٹیگریز کے کھلاڑی شامل ہیں۔ بی ون کیٹیگری میں ظفر اقبال، محمد ادریس سلیم، محمد شاہ زیب، فخر عباس، محمد آصف اور محمد سلمان شامل ہیں۔ بی ٹو کیٹیگری میں بابر علی، نعمت اللہ اور ہارون خان جبکہ بی تھری کیٹیگری میں محمد صفدر، کامران اختر، اکمل حیات ناصر، طلحہ اقبال اور مطیع اللہ شامل ہیں۔ ریزرو کھلاڑیوں میں محمد ایاز، معین اسلم اور محمد راشد کو رکھا گیا ہے۔ ٹیم آفیشلز میں ہیڈ کوچ محمد جمیل، اسسٹنٹ کوچ مسعود جان، ٹیم منیجر ملک ابرار حسین اور اسسٹنٹ منیجر نوید حسین عباسی شامل ہیں۔ چوتھا ٹی ٹوئنٹی بلائنڈ کرکٹ ورلڈ کپ 23 نومبر سے پاکستان میں ہوگا اور قومی ٹٰیم اپنا پہلا میچ اسی روز جنوبی افریقا کے خلاف لاہور میں کھیلے گی۔ چیئرمین سید سلطان شاہ کے مطابق سینیئرز کے ساتھ نئے کھلاڑیوں کو بھی موقع دیا گیا ہے، امید ہے کہ ٹیم قوم کی توقعات پر پورا اترے گی۔",sports
174,وسیم اکرم کا بالتو بلی کے ٹریٹمنٹ پر لاکھوں روپے خرچ کرنے کا انکشاف,https://www.express.pk/story/2732758/haircut-for-wasim-akrams-cat-costs-as-much-as-an-iphone,"قومی ٹیم کے سوئنگ کے سلطان وسیم اکرم غیر معمولی وجہ سے ایک مرتبہ پھر سرخیوں میں آگئے۔ پاک آسٹریلیا سیریز میں کمنٹری کے فرائض سرانجام دینے والے سابق کرکٹر وسیم اکرم نے اپنی بلی کے بال کٹوانے کیلئے بھاری اخراجات کے بارے میں ایک حیران کن کہانی شیئر کی۔ لائیو کمنٹری سیشن کے دوران عجیب و غریب تجربے کا ذکر کرتے ہوئے بتایا کہ بلی کے بالوں کی گرومنگ کیلئے انہوں نے اتنا بِل دیا جس سے وہ باآسانی نیا آئی فون خرید سکتے تھے۔ مزید پڑھیں:چیمپئینز ٹرافی؛ بھارت کے سیاسی کھیل پر سابق اسٹارز تلملا اٹھے جس پر انکے ساتھی تبصرہ نگاروں کو یقین نہیں آیا، انہوں نے بتایا کہ 1 ہزار آسٹریلوی ڈالرز صرف بلی کے ٹریٹمنٹ پر خرچ کیے، جس کی رقم 56 ہزار روپے سے تقریباً 1 لاکھ 85 ہزار روپوں کے درمیان تھی۔ انہوں نے طنزیہ کہا کہ اتنے پیسوں میں پاکستان کے اندر 200 بلیوں کو پال سکتا ہوں۔ براڈکاسٹ کے دوران وسیم اکرم کی فراہم کردہ معلومات کے مطابق: میڈیکل چیک اپ کیلئے 105 آسٹریلوی ڈالر بلی کو محفوظ طریقے سے کاٹنے اور بے ہوشی کرنے کیلئے 305 آسٹریلوی ڈالر بال کٹوانے اور اس دوران دیکھ بھال 160 جبکہ کارڈیو ٹیسٹ کیلئے 251 آسٹریلوی ڈالر چارج کیے گئے تھے۔",sports
175,بلائنڈ ٹی20 ورلڈکپ؛ بھارتی ٹیم کو پاکستان آنے کی تاحال منظوری نہ مل سکی,https://www.express.pk/story/2732745/blind-t20-world-cup-indian-team-still-could-not-get-approval-to-come-to-pakistan,"بھارت کی بلائنڈ کرکٹ ٹیم کو بھی ٹی20 ورلڈکپ میں شرکت کیلئے تاحال اپنی حکومت کی جانب سے اجازت ملنے کا انتظار ہے۔ بھارتی ٹیم نے پاکستان میں بلائنڈ ٹی20 ورلڈکپ میں حصہ لینا ہے اور اس کیلئے ٹیم کو وزارت کھیل کی جانب سے این او سی مل چکا ہے تاہم حکومت کی جانب سے تاحال منظوری نہیں مل سکی۔ وزارت کھیل سے این او سی ملنے کے باوجود بلائنڈ کرکٹ ٹیم کو وزارت داخلہ اور خارجہ سے تاحال کلیئرنس ملنے کا انتظار ہے، اس حوالے سے سیکرٹری انڈین بلائنڈ کرکٹ ایسوسی ایشن کا کہنا ہے کہ 2 ہفتوں سے حکومتی کلیئرنس کا انتظار کررہے ہیں، ہمیں حکومتی فیصلہ منظور ہوگا بس ہمیں وضاحت چاہیے۔ مزید پڑھیں:چیمپئینز ٹرافی؛ بھارت کی عدم شرکت! بورڈ نے آئی سی سی سے جواب مانگ لیا انہوں نے بتایا کہ 2014 میں باہمی سیریز کیلئے بھارتی ٹیم پاکستان گئی تھی جبکہ 2023 میں پاکستان نے بھارت میں ہونے والے ایونٹ میں شرکت نہیں کی۔ واضح رہے کہ بلائنڈ ٹی20 ورلڈکپ 23 نومبر سے 3 دسمبر تک پاکستان میں شیڈولڈ ہے۔",sports
176,چیمپئینز ٹرافی؛ بھارت کی عدم شرکت! بورڈ نے آئی سی سی سے جواب مانگ لیا,https://www.express.pk/story/2732736/champions-trophy-indias-non-participation-the-board-sought-the-iccs-reply,"چیمپئینز ٹرافی میں بھارتی ٹیم کی عدم شرکت پر پاکستان کرکٹ بورڈ (پی سی بی) نے انٹرنیشنل کرکٹ کونسل (آئی سی سی) سے جواب مانگ لیا۔ ذرائع کے مطابق 'حکومتی ہدایات کی روشنی میں پاکستان کرکٹ بورڈ نے (پی سی بی) نے آئی سی سی کو ای میل میں پوچھا ہے کہ آپ نے زبانی طور پر بھارتی ٹیم کے پاکستان آکر آئی سی سی چیمپئینز ٹرافی نہ کھیلنے کا بتایا، ہمیں یہ تحریری طورپر بتایا جائے کہ انڈین ٹیم آخر کس وجہ سے پاکستان آکر کھیلنے سے انکاری ہے'۔ بھارتی کرکٹ ٹیم کے پاکستان نہ آنے کی وجہ سے ابھی تک آئی سی سی چیمپئینز ٹرافی کے شیڈول کا اعلان بھی التوا کا شکار ہے جبکہ ٹورنامنٹ کے انعقاد میں محض 100 سے بھی کم دن باقی رہ گئے ہیں۔ مزید پڑھیں:بھارتی انکار نے چیمپئینز ٹرافی کے انعقاد کو خطرے میں ڈال دیا اسی طرح پاکستان میں اسٹیڈیمز کی تزئین و آرائش بھی آخری مرحلے میں پہنچ چکی ہے۔ دوسری جانب حکومتِ پاکستان نے بھی اس بار بھی بھارت کو سخت جواب دینے کا فیصلہ کیا ہے، جس کے تحت اگر بھارتی ٹیم پاکستان آنے سے انکاری ہے تو پھر پی سی بی کو بھی بھارت کے ساتھ کسی بھی ایونٹ میں ٹیم نہ بھیجنے کی ہدایت کی گئی ہے۔ مزید پڑھیں:چیمپئینز ٹرافی؛ ہائبرڈ ماڈل پر نہ ہوا تو کون میزبان ہوگا؟ گزشتہ دنوں آئی سی سی چیمپئینز ٹرافی 2025 کیلئے بھارتی ٹیم نے سیکیورٹی کا بہانہ بناکر پاکستان آنے سے انکار کردیا تھا جس کے بعد دونوں بورڈز میں تعلقات مزید خراب ہوگئے ہیں جبکہ ٹورنامنٹ کو ہائبرڈ ماڈل پر کروانے کی تجویز بھی سامنے آئی ہے جس پر پاکستان نے صاف انکار کردیا ہے۔ مزید پڑھیں:چیمپیئنز ٹرافی میں بھارت کی عدم شرکت، پاکستان کا کسی اور ٹیم کو مدعو کرنے پر غور بھارتی ٹیم کے انکار کے بعد ٹورنامنٹ کا مستقبل غیر یقینی دکھائی دے رہا ہے کیونکہ پاکستان نے بھی ہر محاذ پر بھارت کا مقابلہ کرے کی ٹھان لی ہے جبکہ ایونٹ کو ملک میں کروانے کے عزم کا اظہار کیا ہے جس میں بھارت کے علاوہ کسی اور ٹیم یعنی سری لنکا کو سامل کرنے کی تجویز بھی زیر غور ہے۔",sports
177,چیمپئینز ٹرافی؛ پاکستان کے جوابی اقدامات پر آئی سی سی کو مالی نقصان کا خدشہ,https://www.express.pk/story/2732727/champions-trophy-icc-fears-financial-loss-due-to-pakistans-countermeasures,"چیمپیئینز ٹرافی 2025 میں بھارتی ٹیم کے پاکستان آنے سے انکار کے بعد پاکستان کے سخت موقف نے انٹرنیشنل کرکٹ کونسل (آئی سی سی) کو مالی نقصان کا خدشہ ستانے لگا۔ چیئرمین پاکستان کرکٹ بورڈ (پی سی بی) محسن نقوی پاکستان میں ایونٹ کی میزبانی کیلئے ہر ممکن کوشش کررہے ہیں تاہم انٹرنیشنل کرکٹ کونسل (آئی سی سی) اور بھارتی بورڈ دباؤ دے رہا ہے کہ ہائبرڈ ماڈل اپنایا جائے اور اسکے میچز وہاں منتقل کردیے جائیں۔ حکومت پاکستان نے بورڈ کو دوٹوک انداز میں بھارت کیخلاف سخت موقف اپنانے کا کہہ دیا ہے جبکہ ٹورنامنٹ کی میزبانی بھی ملک میں ہی کرنے کے احکامات جاری ہوئے ہیں۔ مزید پڑھیں:بھارتی انکار نے چیمپئینز ٹرافی کے انعقاد کو خطرے میں ڈال دیا آئی سی سی کے شیڈول کے مطابق بھارت نے 2024 سے 2031 کے درمیان 4 آئی سی سی ایونٹس کی میزبانی کرنی ہے، جن میں 2025 میں ویمنز کا ورلڈکپ، 2026 میں ٹی20 ورلڈکپ، 2029 میں آئی سی سی چیمپئینز ٹرافی اور 2031 میں کرکٹ ورلڈکپ شامل ہیں۔ مزید پڑھیں:چیمپئینز ٹرافی؛ ہائبرڈ ماڈل پر نہ ہوا تو کون میزبان ہوگا؟ پاکستانی حکومت کی اپنی ٹیم کو بھارت کا سفر کرنے کی اجازت نہ دینے کی پالیسی اپنائی تو ایونٹس میں پاکستان کی شرکت ناممکن ہوگی جس سے آئی سی سی کو مالی بحران سے بھی نمٹنا پڑسکتا ہے۔ اگر پاکستان آئی سی سی کے ان ٹورنامنٹس سے دستبردار ہو جاتا ہے تو براڈکاسٹنگ ریونیو منفی ہوجائے گا جبکہ آئی سی سی پہلے ہی 2027 تک نشریاتی حقوق حاصل کرچکا ہے، جس کی رقم 3.2 بلین ڈالر بنتی ہے۔",sports
178,انگلینڈ کیخلاف 20 وکٹیں لینے والے نعمان علی 'پلئیر آف دی منتھ' قرار,https://www.express.pk/story/2732720/nouman-ali-who-took-20-wickets-against-england-was-declared-player-of-the-month,"انگلینڈ کیخلاف ٹیسٹ سیریز میں اسپن بالنگ سے بیٹرز کے تگنی کا ناچ نچانے والے نعمان علی کو آئی سی سی پلئیر آف دی منتھ قرار دیدیا گیا۔ ملتان اور راولپنڈی ٹیسٹ میچز میں انگلینڈ کے خلاف 20 وکٹیں لینے والے اسپنر نعمان علی کو پلئیر آف دی منتھ کے حقدار ٹھہرے۔ قبل ازیں انٹرنیشنل کرکٹ کونسل (آئی سی سی) نے پاکستان کے نعمان علی، نیوزی لینڈ کے میچل سینیٹنر اور جنوبی افریقا کے کگیسو ربادا کو اکتوبر 2024 کے آئی سی سی پلیئر آف دی منتھ کیلئے نامزد کیا تھا۔ مزید پڑھیں:نعمان علی نے انگلینڈ کیخلاف 10 وکٹیں لیکر نیا اعزاز اپنے نام کرلیا نعمان علی نے کہا کہ پلئیر آف منتھ کا ایواڈ پانے پر فخر اظہار کرتے ہوئے کہا کہ ایسے ایوارڈ سے حوصلہ افزائی اور مزید اچھی پرفارمنس کا جذبہ پیدا ہوتا ہے، انگلینڈ کیخلاف ٹیسٹ سیریز میں کامیابی کے لمحات ہمیشہ یاد رہیں گے۔ مزید پڑھیں:دوسرا ٹیسٹ اسپنرز نے 20 وکٹیں لیکر نئی تاریخ رقم کردی خیال رہے کہ آئی سی سی پلیئر آف دی منتھ کا ویمنز ایوارڈ نیوزی لینڈ کی ایملا کیر کو دیا گیا ہے۔",sports
179,چیمپئینز ٹرافی؛ مداح نے سوریا کمار سے پاکستان نہ جانے پر سوال داغ دیا,https://www.express.pk/story/2732718/champions-trophy-fan-ask-questioned-suryakumar-why-they-not-travel-to-pakistan,"بھارتی ٹی20 ٹیم کے کپتان سوریا کمار یادیو نے جنوبی افریقہ میں ایک مداح نے چیمپئینز ٹرافی کیلئے پاکستان نہ جانے سے متعلق سوال داغ دیا۔ سیریز کے دوسرے میچ میں بھارتی ٹیم کی شکست کے بعد کچھ کھلاڑیوں نے غیر متعلقہ سرگرمیوں کیلئے میدان سے باہر کا رخ کیا جہاں وہ دیگر گیمز میں حصہ لیتے نظر آئے۔ سوشل میڈیا پر ایک ویڈیو تیزی سے وائرل ہورہی ہے جس میں ایک شخص چیمپئینز ٹرافی کیلئے بھارتی ٹیم کے پاکستان نہ جانے سے متعلق بھارتی ٹی20 ٹیم کے کپتان سوریا کمار یادیو سے سوال کررہا ہے۔ مزید پڑھیں:چیمپئینز ٹرافی؛ ہائبرڈ ماڈل پر نہ ہوا تو کون میزبان ہوگا؟ مداح نہایتی احترام کیساتھ بھارتی ٹی20 ٹیم کے کپتان سے سوال پوچھتا ہے کہ کیا آپ مجھے یہ بتاسکتے ہیں کہ بھارتی ٹیم پاکستان نہیں جارہی ہے؟ جس پر سوریا کمار نے مسکراتے ہوئے جواب دیا کہ ارے بھیا، ہمارے ہاتھ میں تھوڑی ہے۔ مزید پڑھیں:بھارتی انکار نے چیمپئینز ٹرافی کے انعقاد کو خطرے میں ڈال دیا خیال رہے کہ گزشتہ دنوں آئی سی سی چیمپئینز ٹرافی 2025 کیلئے بھارتی ٹیم نے سیکیورٹی کا بہانہ بناکر پاکستان آنے سے انکار کردیا تھا جس کے بعد دونوں بورڈز میں تعلقات مزید خراب ہوگئے ہیں جبکہ ٹورنامنٹ کو ہائبرڈ ماڈل پر کروانے کی تجویز بھی سامنے آئی ہے جس پر پاکستان نے صاف انکار کردیا ہے۔ A post shared by Saif ul islam (@saifbutt_10)",sports
180,چیمپئینز ٹرافی ہائبرڈ ماڈل پر نہ ہوئی تو میزبان کون ہوگا؟,https://www.express.pk/story/2732712/chimpeinz-rafi-aebr-mal-pr-n-oa-to-kon-mizban-oga,"آئی سی سی چیمپیئنز ٹرافی 2025 میں بھارتی ٹیم کے پاکستان آنے سے انکار کے بعد ہائبرڈ ماڈل کی بازگشت سنائی دے رہی ہے تاہم پاکستان ایونٹ کی پوری میزبانی اپنے ملک میں کرنے پر بضد ہے۔ چیئرمین پاکستان کرکٹ بورڈ (پی سی بی) محسن نقوی پاکستان میں ایونٹ کی میزبانی کیلئے ہر ممکن کوشش کررہے ہیں تاہم انٹرنیشنل کرکٹ کونسل (آئی سی سی) اور بھارتی بورڈ دباؤ دے رہا ہے کہ ہائبرڈ ماڈل اپنایا جائے اور اسکے میچز وہاں منتقل کردیے جائیں۔ رپورٹس کے مطابق اگر پاکستان نے ہائبرڈ ماڈل کو مسترد کیا تو میزبانی بھی چھین سکتی ہے جبکہ ٹورنامنٹ کو جنوبی افریقہ منتقل کیا جاسکتا ہے۔ آئی سی سی کی جانب سے بھارت کے سیکیورٹی خدشات دور کیلئے اہم پیشکش کی گئی ہے جس سے پاکستان کی میزبانی کے حقوق کو بھی برقرار رکھا جاسکے، وہ یہ ہے کہ بھارتی ٹیم کے میچز متحدہ عرب امارات (یو اے ای) منتقل کردیے جائیں جبکہ ممکنہ طور پر فائنل میزبانی لاہور کے پاس ہی رہے۔ مزید پڑھیں:بھارتی انکار نے چیمپئینز ٹرافی کے انعقاد کو خطرے میں ڈال دیا تاہم چیئرمین پی سی بی محسن نقوی کا کہنا ہے کہ ہائبرڈ ماڈل کے آپشن پر کوئی باضابطہ بات چیت نہیں ہوئی ہے اور نہ پاکستان اس پر غور کررہا ہے نہ کسی کو توقع رکھنی چاہیے۔ ترجمان پاکستان کرکٹ بورڈ (پی سی بی) کا کہنا ہے کہ آئی سی سی کی جانب سے ای میل موصول ہوئی ہے، جس میں کہا گیا ہے کہ بی سی سی آئی نے انہیں مطلع کیا ہے کہ وہ اپنی ٹیم چیمپئینز ٹرافی کیلئے پاکستان نہیں بھیجیں گے، البتہ ایشیاکپ کی صورت میں ہائبرڈ ماڈل پر ٹورنامنٹ کروایا جائے گا تو ٹیم شرکت کرسکتی ہے۔ مزید پڑھیں:چیمپئینز ٹرافی؛ بھارت کے سیاسی کھیل پر سابق اسٹارز تلملا اٹھے دوسری جانب بھارتی ٹیم کے انکار کے بعد ٹورنامنٹ کا مستقبل غیر یقینی دکھائی دے رہا ہے کیونکہ پاکستان نے بھی ہر محاذ پر بھارت کا مقابلہ کرے کی ٹھان لی ہے جبکہ ایونٹ کو ملک میں کروانے کے عزم کا اظہار کیا ہے جس میں بھارت کے علاوہ کسی اور ٹیم یعنی سری لنکا کو شامل کیا جاسکتا ہے۔ مزید پڑھیں:چیمپیئنز ٹرافی میں بھارت کی عدم شرکت، پاکستان کا کسی اور ٹیم کو مدعو کرنے پر غور ایونٹ کے شیڈول کا اعلان بھی تاخیر کا شکار ہے جبکہ ٹورنامنٹ کے انعقاد میں محض 100 سے بھی کم دن باقی رہ گئے ہیں جبکہ پاکستان میں اسٹیڈیمز کی تزئین و آرائش بھی آخری مرحلے میں پہنچ چکی ہے۔",sports
181,سیریز میں شکست؛ آسٹریلوی کپتان کو کنسرٹ میں دیکھ کر شائقین آگ بگولہ,https://www.express.pk/story/2732707/fans-criticize-pat-cummins-when-he-enjoys-concert-with-wife,"پاکستان سے 22 سال بعد ون ڈے سیریز ہارنے کے بعد آسٹریلوی کپتان پیٹ کمنز کی کنسرٹ میں شرکت نے آسٹریلوی شائقین کے زخموں پر نمک چھڑک دیا۔ میزبان سائیڈ نے پاکستان کیخلاف سیریز کے فیصلہ کُن  معرکے میں بھارت کیخلاف بارڈر گواسکر ٹرافی کیلئے کپتان پیٹ کمنز سمیت 5 کھلاڑیوں کو آرام دیا تھا۔ قومی ٹیم نے تیسرے میچ میں 8 وکٹوں سے باآسانی میچ میں فتح سمیت کر آسٹریلیا کو ہوم گراؤنڈ پر بدترین شکستوں سے دوچار کیا تھا۔ مزید پڑھیں:ون ڈے سیریز؛ پاکستانی پیسرز آسٹریلیا کیلئے ڈراؤنا خواب ثابت ہوئے میچ سے قبل اسٹارز کی عدم موجودگی کے اعلان کی وجہ سے 60 ہزار تماشائیوں کی گنجائش والے پرتھ اسٹیڈیم میں صرف 20 ہزار سے زائد شائقین موجود تھے جنہوں نے پاکستانی ٹیم کی جیت کا جشن منایا۔ مزید پڑھیں:پاکستان سے شکست پر سابق آسٹریلوی کرکٹرز نے اپنی ٹیم کو آڑے ہاتھوں لے لیا اس دوران کمنز نے اپنی اہلیہ بیکی کے ہمراہ ایک کنسرٹ میں شرکت کی اور اس موقع کی سیلفی سوشل میڈیا پر شیئر بھی کی، جس نے آسٹریلوی مداحوں کو ناراض کردیا جبکہ انہیں شدید تنقید کا نشانہ بنایا گیا۔",sports
182,بھارتی انکار نے چیمپئینز ٹرافی کے انعقاد کو خطرے میں ڈال دیا,https://www.express.pk/story/2732700/indias-refusal-put-the-holding-of-the-champions-trophy-in-jeopardy,"آئی سی سی چیمپیئنز ٹرافی 2025 میں بھارتی ٹیم پاکستان آنے سے انکار نے ٹورنامنٹ کے انعقاد کو خطرے میں ڈال دیا۔ ایکسپریس نیوز کے مطابق بھارتی بورڈ اور آئی سی سی اصرار کررہے ہیں کہ پاکستان کرکٹ بورڈ (پی سی بی) چیمپیئینز ٹرافی کیلئے ہائبرڈ ماڈل اپنائے تاہم بورڈ نے صاف انکار کردیا ہے جبکہ اب تک یو اے ای میں میچز کرانے کیلیے کوئی رابطہ نہیں کیا گیا۔ جمعے کی شب دفتری اوقات کے بعد پی سی بی کو آئی سی سی کی جانب سے ای میل موصول ہوئی جس میں بھارتی خط کا حوالے دیتے ہوئے لکھا تھا کہ حکومت نے چیمپئنز ٹرافی کیلئے ٹیم کو پاکستان جانے کی اجازت نہیں دی۔ مزید پڑھیں:چیمپئینز ٹرافی؛ بھارت کے سیاسی کھیل پر سابق اسٹارز تلملا اٹھے پی سی بی نے حکومت صورتحال سے آگاہ کردیا جہاں سے جواب ملا کہ اس بار سخت موقف اپنائیں یہ ملکی عزت کا سوال ہے، جب تمام ٹیمیں یہاں آ رہی ہیں تو بغیر کسی وجہ کے کیسے بھارت انکار کرسکتا ہے۔ اب پاکستان 24 سے 48 گھنٹوں میں آئی سی سی کو ایک خط بھیج رہا ہے جس میں اسے مستقبل میں بھارت سے نہ کھیلنے کے حکومتی موقف سے آگاہ کیا جائے گا۔ اجازت نہ ملنے سے کیا مسائل ہو سکتے ہیں یہ بھی درج ہوگا۔ مزید پڑھیں:چیمپیئنز ٹرافی میں بھارت کی عدم شرکت، پاکستان کا کسی اور ٹیم کو مدعو کرنے پر غور ذرائع نے بتایا کہ پی سی بی کو حکومت سے ہدایت ملی ہے کہ وہ بھارتی فیصلے کی وجوہات تحریری طور پر حاصل کرے، قانونی چارہ جوئی بھی ممکن ہو سکتی ہے۔ مزید پڑھیں:چیمپئنز ٹرافی، بھارت کے انکار پر پاکستان کبھی انڈیا سے میچ نہیں کھیلے گا، حکومت کا سخت مؤقف مستقبل میں ایسے ٹورنامنٹس جس میں بھارت شریک ہو پاکستانی ٹیم شرکت سے انکار کر سکتی ہے، ایونٹ کا شیڈول گزشتہ روز جاری ہونا تھا مگر نہ ہوسکا، اب ہر گزرتے دن کے ساتھ آئی سی سی کو نشریاتی حقوق کے حوالے سے نقصان اٹھانا پڑ سکتا ہے۔",sports
183,چیمپئینز ٹرافی؛ بھارت کے سیاسی کھیل پر سابق اسٹارز تلملا اٹھے,https://www.express.pk/story/2732692/champions-trophy-former-stars-were-shocked-at-indias-political-game,"آئی سی سی چیمپئینز ٹرافی کے سیاسی کھیل پر سابق قومی کرکٹرز بھی تلملا اٹھے۔ تفصیلات کے مطابق بھارت نے حسب توقع کھیل کو اپنی منفی سیاست سے آلودہ کرتے ہوئے چیمپئنز ٹرافی کیلیے ٹیم پاکستان بھیجنے سے انکار کردیا ہے، اس متعصبانہ فیصلے پر سابق پاکستانی اسٹار کرکٹرز تلملا اٹھے ہیں۔ لیجنڈری کرکٹر جاوید میانداد نے کہا کہ بھارتی ٹیم کے خلاف نہیں کھیلیں تب بھی ہماری کرکٹ کو کچھ نہیں ہوگا، بلکہ یہ مزید پھلے پھولے گی، یہ بات ماضی میں بھی ثابت ہوچکی۔ میں دیکھوں گا کہ جب پاکستان اور بھارت کے میچز ہی نہیں ہوں گے تو آئی سی سی کمائی کیسے کرے گی۔ سابق کپتان انضمام الحق نے بھارتی فیصلے پر افسوس کا اظہار کرتے ہوئے کہا کہ وہ ایک بڑے موقع پر کرکٹ کو تباہ کررہے ہیں، بھارتی ٹیم کو پاکستان میں کوئی بھی خطرہ نہیں، حقیقت تو یہ ہے کہ اگر بھارتی ٹیم دورہ کرے تو اس کو بہترین میزبانی سے لطف اندوز ہونے کا موقع ملے گا۔ مزید پڑھیں:چیمپیئنز ٹرافی میں بھارت کی عدم شرکت، پاکستان کا کسی اور ٹیم کو مدعو کرنے پر غور سابق وکٹ کیپر بیٹر و کپتان راشد لطیف نے کہا کہ بس بہت ہوگیا، جب ساری  ٹیمیں بغیر کسی مسئلے کے پاکستان میں کھیل رہی ہیں تو انھیں کیا مسئلہ ہے، یہ بھارت کا مکمل طور پر ایک سیاسی فیصلہ ہے جو کرکٹ سمیت کسی بھی کھیل میں قابل قبول نہیں ہونا چاہیے۔سابق کرکٹر باسط علی نے چیلنج دیتے ہوئے کہا کہ آئی سی سی پاک بھارت میچ کے بغیر چیمپئینز ٹرافی منعقدکرکے دکھائے،انھوں نے کہا کہ ہر ٹورنامنٹ میں پاکستان اور بھارت کو ایک ہی پول میں رکھا جاتا ہے، آئی سی سی اور براڈ کاسٹرز دونوں جانتے ہیں کہ اس میچ سے دولت حاصل ہوتی ہے۔ انہوں نے مزید کہا کہ آپ کو چاہے ہائبرڈ ماڈل اپنائیں مگر پاکستان کو اپنے میچز ملک سے باہر نہیں کھیلنے چاہئیں، بھارت سے کہا جائے کہ وہ پاکستان آکر گرین شرٹس کا مقابلہ کرے یا پھر 2 پوائنٹس پاکستان کو دیے جائیں جیسا کہ 1996 کے ورلڈکپ میں سری لنکا نہ جانے والی ٹیموں کے ساتھ ہوا تھا۔ مزید پڑھیں:چیمپئنز ٹرافی، بھارت کے انکار پر پاکستان کبھی انڈیا سے میچ نہیں کھیلے گا، حکومت کا سخت مؤقف باسط علی کا کہنا تھا کہ آسٹریلیا، انگلینڈ اور نیوزی لینڈ پاکستان آئے کیا تب سیکیورٹی کا کوئی مسئلہ نہیں تھا؟۔ دوسری جانب بھارت کے سابق کرکٹر آکاش چوپڑا نے بھارتی بورڈ کی دولت کا بھرم جھاڑتے ہوئے کہا کہ اگر ہندوستانی ٹیم پاکستان کا دورہ نہیں کرتی تو اسے نتائج کا سامنا کرنا پڑسکتا ہے، پاکستان بھی مستقبل میں اس کے خلاف کھیلنے سے انکار کرسکتا ہے لیکن سوچنے کی بات یہ ہے کہ آئی سی سی بھارت سے حاصل کی گئی دولت یہاں آنے سے  سے کیسے روکے گی؟، پاکستان کو  ایسی سہولت دستیاب نہیں اور یہی اصل حقیقت ہے۔ مزید پڑھیں:چیمپئنز ٹرافی، بھارت کے انکار پر پاکستان کبھی انڈیا سے میچ نہیں کھیلے گا، حکومت کا سخت مؤقف انہوں نے کہا کہ میں یہ سمجھتا ہوں کہ بھارت کے بغیر کوئی چیمپئینز ٹرافی نہیں ہوسکتی، پاکستان سمیت ہر ٹیم یہ بات اچھی طرح جانتی ہے۔",sports
184,"""مسٹر انڈیا کرکٹ کو بخش دو""",https://www.express.pk/story/2732689/msr-ania-krk-ko-bkhsh-do,"اس بار تو بھارتی ٹیم پاکستان ضرور آئے گی، اب تو انگلینڈ، آسٹریلیا،جنوبی افریقہ، نیوزی لینڈ سب ہی یہاں کھیل کرجا چکے، ان کے وزیر نے بھی دورہ کیا، بھارت کے پاس انکار کی کوئی وجہ موجود نہیں ہے۔ چند روز قبل تک نہ صرف عام پاکستانی شائق بلکہ سابق کرکٹرز اور منتظمین کی بھی یہی سوچ تھی کہ چیمپئنز ٹرافی کے ذریعے برف پگھل جائے گی، البتہ چند دوراندیش قسم کے افرادکو اس کا کوئی امکان نہیں لگتا تھا، وہ یہی کہتے تھے کہ پاک بھارت تعلقات کی بحالی میں کرکٹ کا نمبر سب سے آخری ہو گا، اب یہ بات درست ثابت ہو گئی، کھیل کے ذریعے دونوں ممالک میں دوستی کا جو امکان تھا اسے بھارتی حکومت نے خود ختم کردیا، اگر سب کچھ ٹھیک رہتا تو پیر کو لاہور میں آئی سی سی حکام چیمپئنز ٹرافی کا شیڈول جاری کر رہے ہوتے لیکن یہ تقریب ملتوی کر دی گئی اور اب تو ایونٹ پر ہی سوالیہ نشان لگ گیا ہے۔ پاکستان برسوں بعد کسی آئی سی سی ایونٹ کی میزبانی کرے گا، اس لیے زیادہ جوش و خروش پایا جاتا ہے، پی سی بی نے اربوں روپے اسٹیڈیمز کی تزئین و آرائش پر لگا دیے تاکہ ٹورنامنٹ کے دوران اچھا تاثر سامنے آئے، بھارتی بورڈ کو یہاں تک پیشکش کی گئی کہ ٹیم میچ کھیلنے آئے اور اختتام پرواہگہ بارڈر کے ذریعے چندی گڑھ یا کسی اور قریبی شہر چلے جائے، البتہ وہاں سے کوئی جواب نہ آیا۔ میڈیا کو ذرائع کے حوالے سے بی سی سی آئی خبریں فیڈ کرتے رہا کہ حکومت کی اجازت ہوئی تو جائیں گے، حالانکہ بورڈ پر اب بھی جے شاہ کا راج ہے، ان کے والد امیت شاہ منسٹر آف ہوم افیئرز ہیں، کیا جے شاہ نے کبھی ناشتے کی میز پر بھی نہیں پوچھا ہوگا کہ ’’ پتاجی پاکستان جانے کا کیا کرنا ہے؟‘‘ شاید نہ ہی پوچھا ہو کیونکہ پہلے ہی طے کر لیا ہوگا کہ ٹیم نہیں جائے گی، پی سی بی ہمیشہ سے یہی کہتا رہا کہ لکھ کر دو لیکن کوئی جواب نہ ملا، ماضی میں بھی بھارت نے کبھی ہاں یا ناں سے تحریری طور پر آگاہ نہ کیا، اب بھی مشکل ہی لگتا ہے کیونکہ نہ آنے کی وجہ کیا بتائی جائے گی؟ سیکیورٹی کو بھی اب جواز نہیں بنایا جا سکتا، پی سی بی یہ کہہ سکتا ہے کہ ساری ٹیمیں 9 آ کر کھیل گئیں۔ انھیں کوئی مسئلہ نہیں ہوا تو آپ کو کیا تکلیف ہے، یہ جو اب ہائبرڈ ماڈل کا شوشہ چھوڑا جا رہا ہے یہ طریقہ کار ایشیا کپ میں فلاپ ہو چکا جب بھارت نے اپنے میچز سری لنکا میں کھیلے تھے، بارش اور لاجسٹک مسائل نے اس ایونٹ کو منتظمین کے لیے ڈرائونا خواب بنا دیا تھا، ماضی میں ورلڈکپ 1996 سمیت کئی ایسے مواقع سامنے آچکے جب ٹیموں نے میزبان ملک میں کھیلنے سے انکار کردیا تھا، اس وقت کبھی ہائبرڈ ماڈل کی بات نہ ہوئی، اب پاکستان کی باری آئی تو ایسی باتیں ہونے لگیں۔ جے شاہ ابھی آئی سی سی کے باس نہیں بنے لیکن ان کا اثرورسوخ بہت زیادہ ہے، کونسل نے اس معاملے کو بہت ہلکا لیا، ایشیا کپ کو منسوخی سے بچانے کیلیے پاکستان نے خود زور دے کر ہائبرڈ ماڈل اپنایا تھا لیکن محسن نقوی ایسے موڈ میں نہیں، وہ اس مسئلے کو ہمیشہ کیلیے ختم کرنا چاہتے ہیں۔ قومی وقار کیلیے انھوں نے سخت موقف اپنایا جس پر ہر محب الوطن پاکستانی ان کے ساتھ کھڑا ہے،یہ کیا بات ہوئی کہ بھارت میں کوئی ٹورنامنٹ ہو تو پاکستان سے توقع کی جاتی ہے کہ ٹیم وہاں جا کر کھیلے، جب ہماری باری آتی ہے تو ہائبرڈ ماڈل کا راگ الاپنا شروع کر دیا جاتا ہے،کیا یہ اچھا لگے گاکہ بھارت سے میچ کھیلنے پاکستانی ٹیم دبئی جائے، پھر دونوں کا اگر فائنل ہو تو پھر سفر کیا جائے؟ یہ ٹھیک ہے کہ بھارت کرکٹ کی بڑی مارکیٹ ہے لیکن آئی سی سی ریونیو میں بڑا حصہ پاکستان کیخلاف میچز کی وجہ سے  ہی آتا ہے، اگر گرین شرٹس کوئی آئی سی سی ایونٹ نہ کھیلیں تو پھر  ٹی وی رائٹس اور دیگر  اسپانسر شپ دیکھتے ہیں کتنے میں فروخت ہوتے ہیں؟ آئی سی سی ہر ایونٹ میں پاک بھارت میچ کیوں رکھتی ہے؟ اس کی آمدنی کا بڑا حصہ اسی سے آتا ہے اس لیے ہمیں نہ ڈرائیں، برسوں سے بھارت ہمارے ساتھ باہمی کرکٹ نہیں کھیل رہا لیکن کیا ہماری کرکٹ ختم ہو گئی؟ ہمیں بابر اعظم، شاہین آفریدی جیسے اسٹارز دیگر ٹیموں کیخلاف کھیل کر بھی مل گئے، 13 ارب روپے اسٹیڈیمز پر خرچ ہو رہے ہیں اس سے صاف ظاہر ہے کہ پیسے کی بھی تنگی نہیں ہے۔ آئی پی ایل میں پاکستانی کرکٹرز کو نہیں بلایا جاتا، ہماری اپنی پی ایس ایل بھی زبردست ہے، موجودہ بھارتی حکومت پاکستان دشمنی کا چورن بیچ کر ہی الیکشن جیتتی ہے، عوام کو ڈرایا ہوا ہے کہ پاکستانی ایسے ہوتے ہیں ویسے ہوتے ہیں، چند فیصد کو چھوڑ کر عام آدمی بھی دشمنی نہیں چاہتا، اب اگر بھارتی ٹیم پاکستان آتی تو محسن نقوی پہلے ہی کہہ چکے تھے کہ ان کے شائقین کو ویزوں میں آسانی دی جائے گی، اب تک آخری دورے کی یادیں بھارتی کرکٹرز کے ذہنوں میں تازہ ہیں، سہواگ وغیرہ بتاتے ہیں کہ ان سے کوئی دکاندار  چیزوں کے پیسے تک نہیں لیتا تھا، عام شائقین کی بھی خوشگوار یادیں ہیں، اب جس نسل کے ذہنوں میں مودی حکومت نے نفرت بھر دی ہے اس کے نوجوان یہاں آئے، لوگوں کا پیار ملا تو ان کے ذہن تو صاف ہو جائیں گے، وہ اپنے ملک جا کر لوگوں کو بتائیں گے کہ ہمیں تو پاکستان کے بارے میں غلط باتیں بتائی گئیں، اس طرح تو بی جے پی کی سیاست ہی ختم ہو جائے گی، لہذا بھارتی سیاستدان کیوں چاہیں گے کہ ٹیم پاکستان جائے؟ اب معاملہ بہت گمبھیر ہو چکا، آئی سی سی کو کوئی حل تلاش کرنا چاہیے ورنہ نقصان اس کا بھی ہوگا۔ بھارت کو بھی سوچنا چاہیے کہ کب تک نفرت پھیلائی جاتی رہے گی، ہر بار پی سی بی دبائو میں آ جاتا تھا اب سخت موقف اپنایا ہے، محسن نقوی کو اس کا کریڈٹ جاتا ہے، بات برابری کی سطح پر ہی ہونی چاہیے، پہلی بار ایسا ہو رہا ہے، دیکھتے ہے معاملے کا کیا حل سامنے آئے گا۔",sports
185,’’سادہ سی بات ہے کہ خود داری سے اوپر تو کچھ نہیں ہو سکتا‘‘,https://www.express.pk/story/2732675/saada-si-baat-hai-ke-khud-daari-se-oopar-to-kuch-nahi-ho-sakta,"گروپ ایڈیٹر ایکسپریس ایاز خان کا کہنا ہے کہ پاکستان نے ہائبرڈ ماڈل پر جا جا کر بھارت کی عادتیں خود خراب کی ہیں، ہماری ٹیم وہاں چلی جاتی تھی، جب ہمارے ہاں کوئی ٹورنامنٹ ہوتا تھا تو بھارت پاکستان آنے سے انکار کر دیتا تھا۔ ایکسپریس نیوز کے پروگرام ایکسپرٹس میں گفتگو کرتے ہوئے انھوں نے کہا کہ کرکٹ کھیلنے والے تمام ممالک پاکستان کا دورہ کر چکے ہیں۔ تجزیہ کار عامر الیاس رانا نے کہا کہ سادہ سی بات ہے کہ اپنی خود داری سے اوپر تو کچھ نہیں ہو سکتا، کھیلوں سے ممالک کے درمیان تعلقات کو فروغ ملتا ہے، پاکستان اور انڈیا کی کرکٹ اور ہاکی کی ٹیمیں ہوں یا کوئی اور کھیل ہو دونوں ملکوں کے درمیان مقابلہ دلچسپی سے بھرپور ہوتا ہے، تجزیہ کار نوید حسین نے کہا کہ مجموعی طور پر پاکستان کے انڈیا کے ساتھ سفارتی، سیاسی، ثقافتی اور کھیلوں کے تعلقات رہے ہیں ان میں تسلسل اور ربط کا فقدان رہا ہے، ہم مستقل مزاج نہیں رہے ایک مستقل پالیسی نہیں بنائی گئی اور اس پر نہیں چلا گیا،انڈیا نے 2022 کا ایشیا کپ کھیلنے سے انکار کیا تو ہم نے ہائبرڈ ماڈل پر اتفاق کیا۔ تجزیہ کار محمد الیاس نے کہا کہ کرکٹ پر پاکستان کو انڈیا نے کھیلوں میں بھی ساتھ داخل کر دی ہے ہمیں اس سے کسی صورت سمجھوتہ نہیں کرنا چاہیے، ماضی میں ان کی ہر بات مانی جاتی رہی، انھوں نے آئی پی ایل میں پاکستانی کھلاڑیوں کو لینا چھوڑ دیا تھا، لاہور میں سری لنکا کی ٹیم کے ساتھ دہشت گردی کا واقعہ ہوا اس میں بھی بھارت ملوث تھا، اس واقعے کی وجہ سے پاکستان کو انٹرنیشنل کرکٹ سے دور کر دیا گیا۔",sports
186,تیسرا ون ڈے: افغانستان نے بنگلا دیش کو شکست دے کر سیریز جیت لی,https://www.express.pk/story/2732652/afghanistan-bangladesh-one-day-series-sharjah,"افغانستان نے بنگلا دیش کو 5 وکٹوں سے شکست دے کر سیریز 1-2 سے جیت لی۔ شارجہ میں کھیلے گئے سیریز کے تیسرے ایک روزہ میچ میں بنگلا دیش نے ٹاس جیت کر پہلے بیٹنگ کرتے ہوئے مقررہ 50 اوورز میں 8 وکٹوں کے نقصان پر 244 رنز اسکور کیے۔ بنگلا دیش کی جانب سے محمود اللہ 98 رنز بنا کر نمایاں رہے۔ کپتان مہدی حسن میراز 66، سومیا سرکار 24، تنزید حسن 19، روحید ہریدوئے 7، نسم احمد 5، ذاکر حسن 4 اور جاکر علی 1 رن بنا کر آؤٹ ہوئے۔ شریف الاسلام 2 رنز بنا کر ناٹ آؤٹ رہے۔ افغانستان کی جانب سے عظمت اللہ عمرزئی نے 4 وکٹیں حاصل کیں۔ محمد نبی اور راشد خان نے 1، 1 وکٹ حاصل کی۔ جواب میں افغانستان نے 245 رنز کا تعاقب 48.2 اوورز میں 5 وکٹں کے نقصان پر حاصل کر لیا۔ رحمان اللہ گرباز 101 رنز بنا کر نمایاں رہے۔ عظمت اللہ عمرزئی نے 70 اور محمد نبی نے 34 رنز ناقابلِ شکست بنا کر فتح میں کلیدی کردار ادا کیا۔ صادق اللہ اٹل 14، رحمت شاہ 8، کپتان حشمت اللہ شاہدی 6 اور گلبدین نائب 1 رن بنا کر آؤٹ ہوئے۔ بنگلا دیش کی جانب سے ناہید رانا اور مستفیض الرحمان نے 2، 2 جبکہ مہدی حسن میراز نے 1 کھلاڑی کو آؤٹ کیا۔",sports
187,کک باکسنگ فیڈریشن کے سیکریٹری نے کھلاڑیوں سے 35 لاکھ روپے ہتھیا لیے,https://www.express.pk/story/2732620/kick-boxing-federation-sec-35-lakh-players,"کک باکسنگ فیڈریشن کے سیکرٹری طاہر عباس نے مبینہ طور پر اٹلی ورلڈ کپ میں بھجوانے کا جھانسہ دے کر نیشنل گولڈ میڈلسٹ کھلاڑیوں سے لاکھوں روپے کا ہتھیا لئے۔ تفصیلات کے مطابق نیشنل ہاکی اسٹیڈیم لاہور میں کھلاڑیوں نے اپنے کوچ صائم بھٹی کے ہمراہ پریس کانفرنس کی اور بتایا کہ فیڈریشن کے سیکرٹری طاہر عباس قریشی نے اٹلی میں ہونے والی ورلڈکپ میں لے جانے کا جھانسہ دیکر پانچ کھلاڑیوں سے 35 لاکھ روپے سے زائد رقم ہتھیائی اور پھر وہ غائب ہوگئے جبکہ رقم کی واپسی کے تقاضے پر سنگین نتائج کی دھمکیاں بھی دیں۔ کوچ صائم بھٹی نے کہا کہ وزیر اعلیٰ پنجاب مریم نواز شریف اسپورٹس کلچر کو فروغ دینے کا ویژن ہے جبکہ دوسری جانب کھلاڑیوں سے لوٹ مار ہو رہی ہے، غریب گھرانوں سے تعلق رکھنے والے متاثرہ کھلاڑیوں نے ایف آئی اے میں اس فراڈ کے خلاف درخواست دینے کے باوجود تاحال کوئی ایکشن نہیں لیا گیا۔ کھلاڑیوں نے وزیر اعلی پنجاب، وفاقی وزیر داخلہ محسن نقوی پیسے واپس لینے اور انصاف کی فراہمی کی اپیل کردی۔",sports
188,نشے سے پاک پشاور مہم میں  قومی کرکٹر فخر زمان بھی میدان میں آگئے,https://www.express.pk/story/2732616/nsh-s-pak-pshaor-mm-mi-komi-krkr-fkhr-zman-bi-midan-mi-aage,"نشے سے پاک پشاور مہم میں  قومی کرکٹر فخر زمان بھی میدان میں آگئے، منشیات کے خلاف شعور اجاگر کرنے کیلئے صوبائی حکومت کو اپنی خدمات پیش کر دیں۔ اس سلسلے میں مایہ ناز قومی کرکٹر فخر زمان نے کمشنر آفس پشاور میں کمشنر پشاور ڈویژن ریاض خان محسود سے ملاقات کی،  ملاقات میں قومی کرکٹر کو پشاور میں نشے سے پاک پشاور مہم کے حوالے سے تفصیلی آگاہی دی گئی، جس کے بعد فخر زمان نے  صوبائی دارالحکومت پشاور میں نشے سے پاک پشاور مہم شروع کرنے پر صوبائی حکومت اور کمشنر پشاور ڈویژن کو خراج تحسین پیش کرتے ہوئے اپنی خدمات پیش کیں۔ فخر زمان کا کہنا تھا کہ منشیات کے خلاف شعور اجاگر کرنا، منشیات فروشوں کے خلاف فیصلہ کن کارروائی اور نشے کی لت مبتلا افراد کا علاج وقت کی اہم ترین ضرورت ہے،  سڑکوں پر موجود نشے کے عادی افراد زندہ لاشوں کی مانند بے یار و مددگار پڑے ہیں، معاشرے کے ٹھکرائے ہوئے ان انسانوں کے علاج کے لیے صوبائی حکومت نے جو قدم اٹھایا ہے اس کی جتنی بھی تعریف کی جائے کم ہے۔ انہوں نے متعلقہ اداروں سے اپیل کرتے ہوئے منشیات فروشوں کے خلاف فیصلہ کن کارروائی کی اپیل کی اور منشیات کے خلاف شعور اجاگر کرنے کے لیے اپنی  بلامعاوضہ خدمات پیش کردیں۔",sports
189,پاکستان سے شکست پر سابق آسٹریلوی کرکٹرز نے اپنی ٹیم کو آڑے ہاتھوں لے لیا,https://www.express.pk/story/2732556/pakistan-se-shikast-per-sabiq-australian-cricketers-ne-apni-team-ko-aray-hathon-lelia,"پاکستان کے ہاتھوں ون ڈے سیریز میں شکست پر سابق آسٹریلوی کرکٹرز نے اپنی ٹیم کو آڑے ہاتھوں لے لیا۔ آسٹریلیا کے سابق ٹیسٹ کپتان مائیکل کلارک نے پاکستان کیخلاف تیسرے ون ڈے میں اہم کھلاڑیوں کو آرام دینے پر تنقید کرتے ہوئے کہا کہ مجھے لگتا ہے عالمی چیمپئن کو ہارنے کی پرواہ ہی نہیں تھی۔ واضح رہے کہ اتوار کو ون ڈے سیریز کے فیصلہ کن میچ میں پاکستان نے آسٹریلیا کو شکست دیکر 22 سال بعد میزبان ٹیم کیخلاف سیریز میں فتح حاصل کی تھی۔ آسٹریلیا نے اس اہم میچ میں پیٹ کمنز، مچل اسٹارک، جوش ہیزل ووڈ، اسٹیو اسمتھ اور مارنس لیبوشین کو آرام دینے کا فیصلہ کیا تھا جبکہ مچل مارش اور ٹریوس ہیڈ پہلے ہی پیٹرنٹی چھٹی پر تھے۔ آسٹریلوی میڈیا کے مطابق پہلے دو ون ڈے کھیلنے کے بعد پیٹ کمنز آرام کے لیے اپنے گھر سڈنی چلے گئے تھے اور اتوار کی رات وہ اپنی بیوی بیکی کے ساتھ کولڈ پلے کنسرٹ میں گئے، دوسری جانب ٹیسٹ وکٹ کیپر ایلیکس کیری ڈومیسٹک ون ڈے کپ کھیل رہے ہیں۔ پیر کو اپنے بگ اسپورٹس بریک فاسٹ ریڈیو شو میں مائیکل کلارک نے کہا کہ کہا جارہا ہے کہ آسٹریلیا نے پاکستان سے ون ڈے سیریز جیتنے سے زیادہ بھارت کے ساتھ پانچ ٹیسٹ میچز پر مشتمل بارڈر-گاوسکر ٹرافی جیتنے کو ترجیح دی ہے۔ انہوں نے کہا کہ ابھی پہلے ٹیسٹ میں گیارہ دن باقی ہیں، آسٹریلیا کے لڑکے جو اس ٹیسٹ سیریز کا حصہ ہیں وہ ون ڈے کیوں نہیں کھیل سکتے؟۔ اگر آسٹریلیا نے پہلے دو میچ جیتے ہوتے تو ہم سمجھ سکتے ہیں کہ وہ اپنے کھلاڑیوں کو آرام دیتے لیکن اب آپ شائقین سے یہ توقع نہیں کر سکتے کہ وہ آکر ایک روزہ کرکٹ دیکھنا چاہیں گے۔ دوسری جانب سابق آسٹریلوی کرکٹر اور کوچ مائیک ہسی کا کہنا تھا کہ ایسا کہیں نہیں ہوتا کہ اہم میچ سے قبل 5کھلاڑیوں کو باہر بٹھا دیں، تینوں میچز میں آسٹریلوی بیٹنگ ایکسپوز ہوئی ہے۔ سابق آسٹریلوی کھلاڑی برینڈن جیولین نے کہا کہ  شکست شر مناک ہے، شیڈول ایشو رہا ہے ، فیصلہ کن میچ سے قبل 5 کھلاڑیوں کو بٹھایا نہیں جاتا۔",sports
190,"راشد نسیم کی امریکن گوٹ ٹیلنٹ، برٹش گوٹ ٹیلنٹ کے پرفارمر مارشل آرٹس ماسٹر کو شکست",https://www.express.pk/story/2732552/rashid-naseem-defeats-americans-got-talent-british-got-talent-performer-martial-arts-master,"راشد نسیم نے امریکن گوٹ ٹیلنٹ اور برٹش گوٹ ٹیلنٹ کے پرفارمر مارشل آرٹس ماسٹر کو شکست دے دی۔ تفصیلات کے مطابق گنیز ورلڈ ریکارڈز نے راشد نسیم کے مزید 3 عالمی ریکارڈ منظور کر لیے، انہوں نے 125 عالمی ریکارڈز مکمل کر لیے ہیں۔ ہاتھ میں انڈا پکڑ کر اخروٹ توڑنے، 60 پاؤنڈ میں جمنگ جیکس کیٹیگری اور پنچ کے ساتھ بوتل کے درمیان سے کارڈ نکالنے کا ریکارڈ پاکستان کے نام ہوگیا۔ پاکستان کی تاریخ میں سب سے زیادہ عالمی ریکارڈ بنانے والے راشد نسیم نے جرمنی کے محمد کرمنووک کو شکست دی۔ بوسنیا نژاد جرمن ماسٹر 300 سے زیادہ ٹی وی شوز میں اپنی صلاحیتوں کے جوہر دکھا چکے ہیں۔ گنیز ورلڈ ریکارڈ نے تفصیلات اپنی ویب سائٹ پر جاری کر دیں، راشد نسیم کو گنیز ورلڈ ریکارڈ کی جانب سے سرٹیفکیٹ موصول ہوگیا جبکہ گنیز ورلڈ ریکارڈ نے اپنی ویب سائٹ پر بھی اپڈیٹ کر دیا، گنیز ورلڈ ریکارڈز نے راشد نسیم کے مزید 3 عالمی ریکارڈز کی منظوری دی۔ راشد نسیم کا ورلڈ ریکارڈز فلسطین کے نام کرتے ہوئے کہنا تھا کہ 10 سال سے مسلسل محنت کر رہا ہوں، آج تک کسی حکومتی نمائندے نے نہیں بلایا اور نہ پذیرائی ملی لیکن حکومتی مدد کے بغیر اپنے ٹارگٹ پر فوکس کر رہا ہوں، جلد 200 ریکارڈ مکمل کروں گا، مارشل آرٹس کی ہر کیٹیگری میں ریکارڈ بنائے، دنیا میں سب سے زیادہ عالمی ریکارڈ بنانے والا پہلا کھلاڑی ہوں۔ راشد نسیم اب 40 سے زائد بھارتی ریکارڈز توڑ چکے ہیں جبکہ راشد نسیم کو امریکا، جرمنی، انگلینڈ، سوئزرلینڈ، ایران، مصر، چین، اٹلی اور بوسنیا کے عالمی ریکارڈ توڑنے کا اعزاز بھی حاصل ہے۔ راشد نسیم واحد پاکستانی ہیں جنہوں نے اٹلی جرمنی، کوریا، چین اور سنگاپور کے ٹی وی شوز میں پاکستان کی نمائندگی کی اور شہرت یافتہ پروگرامز میں عالمی ریکارڈز بنائے۔ راشد نسیم کو اب دنیا میں سب سے زیادہ پنچز کے عالمی ریکارڈز، نی اسٹرایئک کے ریکارڈز، ککس کیٹیگری کے ریکارڈز، ننچکو، اسٹک، ایلبو اسٹرائیک اور بریکنگ کے ریکارڈ بنانے کا اعزاز حاصل ہے۔",sports
191,"بھارت کی کھیل میں سیاست گردی، پاکستانی اسکریبل پلیئرز کو ویزے دینے سے انکار",https://www.express.pk/story/2732542/bahart-ka-pakistani-scrable-players-ko-visa-dene-se-inkar,"بھارت نے ایک بار پھر کھیل میں سیاست گردی دکھاتے ہوئے پاکستانی کھلاڑیوں کو ویزے دینے سے انکار کردیا۔ ایشیا یوتھ اسکریبل چیمپئن شپ کیلئے ویزے نہ ملنے کے سبب پاکستان ٹیم ٹائٹل کے دفاع سے محروم ہوگئی، پاکستان نے 2022 میں بھارت میں ایشین ٹائٹل جیتا تھا۔ پاکستان اسکریبل ایسوسی ایشن کے مطابق قومی پلیئرز نے ایونٹ سے دو ماہ قبل ویزوں کیلئے درخواست دی تھی لیکن پاکستان میں موجود بھارتی ہائی کمیشن نے جان بوجھ کر ویزے دینے میں تاخیر کی، کچھ پاکستانی پلیئرز کو آخری لمحات میں ویزے جاری کیے گئے۔ انڈین ہائی کمیشن نے آدھے سے زائد پلیئرز کو ویزے جاری نہ کرنے کی وجہ بھی نہیں بتائی، منتظمین نے پاکستانی پلیئرز کے حوالے سے تمام کلیئرنس لے رکھی تھی۔ ویزے ملنے کی یقین دہانی پر پاکستان ٹیم کراچی سے لاہور پہنچ چکی تھی تاہم اب تمام کھلاڑی مایوس ہوکر کراچی واپس لوٹ رہے ہیں، ایشین یوتھ اسکریبل چیمپئن شپ اتوار سے نئی دہلی میں شروع ہوچکی ہے۔",sports
192,"چیمپیئنز ٹرافی میں بھارت کی عدم شرکت، پاکستان کا کسی اور ٹیم کو مدعو کرنے پر غور",https://www.express.pk/story/2732525/champions-trophy-m-india-ki-adam-shirkat-pcb-ka-icc-ko-khat-likhne-ka-faisla,"آئی سی سی چیمپیئنز ٹرافی 2025 میں بھارت کی عدم شرکت پر وفاقی حکومت نے پاکستان کرکٹ بورڈ کو کسی دوسری ٹیم کو مدعو کرنے کی تجویز دی ہے۔ میڈیا ذرائع کے مطابق پی سی بی حکام نے حکومتی ایڈوائس پر قانونی مشاورت مکمل کرلی جس کے بعد پی سی بی نے آئی سی سی کو خط لکھنے کا فیصلہ کیا ہے۔ حکومت نے پی سی بی کو پیغام دیا ہے کہ بھارت کے انکار کی صورت میں سری لنکا یا ویسٹ انڈیز کو بلانے کے لیے کام کیا جائے۔ ایکسپریس ذرائع کے مطابق وفاقی حکومت نے پی سی بی کو بھارت کے متعلق پالیسی پر گائیڈ لائنز سے آگاہ کر دیا ہے جس کی روشنی میں آئی سی سی سے بھارتی انکار کی وضاحت مانگی جائے گی۔ مزید پڑھیں:چیمپئنز ٹرافی، بھارت کے انکار پر پاکستان کبھی انڈیا سے میچ نہیں کھیلے گا، حکومت کا سخت مؤقف آئی سی سی نے پی سی بی کے نام ای میل میں بھارتی ٹیم کے انکار پر مؤقف اختیار کیا تھا کہ بی سی سی آئی نے زبانی طورپر آگاہ کیا ہے۔ حکومتی ذرائع کے مطابق پاکستان بھارت ٹاکرا پاکستان کے بغیر نہیں ہوسکتا ہے، بھارت کے ساتھ پاکستان کی بھی اتنی ہی اہمیت ہے۔ حکومتی حکام نے پی سی بی کو ہدایت کی ہے کہ اس مسئلے پر دوسرے بورڈز کو بھی اعتماد میں لیا جائے کہ پاکستان نے ہمیشہ مثبت رویہ اور طرز عمل اپنایا ہے لہٰذا اب بھارت کے پاس اخلاقی اور قانونی طور پر پاکستان نہ آکر کھیلنے کی گنجائش نہیں رہتی۔ واضح رہے کہ 1996 میں آسٹریلیا اور ویسٹ انڈیز نے سری لنکا میں کھیلنے سے انکار کیا تھا جبکہ 2003 میں نیوزی لینڈ نے کینیا اور انگلینڈ نے زمبابوے میں کھیلنے سے انکار کیا تھا۔ آئی سی سی نے انکار کرنے والی ٹیموں کے میچز میں حریف ٹیموں کو پوائنٹس دے دیے تھے۔",sports
193,"طبیب اکرام کا انٹرنیشنل ہاکی فیڈریشن کا صدر منتخب ہونا پاکستان کیلئے اعزاز ہے، محسن نقوی",https://www.express.pk/story/2732509/tayyab-ikram-ka-fih-ka-sadar-muntakhib-hona-pakistan-k-liye-aizaz-ha-mohsin-naqvi,"چیئرمین پی سی بی محسن نقوی نے طبیب اکرام کے انٹرنیشنل ہاکی فیڈریشن کا صدر منتخب ہونے کو پاکستان کیلئے اعزاز قرار دیا ہے۔ ایف آئی ایچ کے صدر طیب اکرام کے نام مبارکباد اور نیک تمناؤں کے پیغام میں محسن نقوی کا کہنا ہے کہ طیب اکرام کی ہاکی کے فروغ کے لیے خدمات قابل تحسین ہیں، ان کا ایک بارپھر انٹرنیشنل ہاکی فیڈریشن کا صدر منتخب ہونا پاکستان کیلئے اعزاز ہے۔ واضح رہے کہ مسقط عمان میں طیب اکرم کو بلامقابلہ انٹرنیشنل ہاکی فیڈریشن کا صدر منتخب کیا گیا ہے۔ ایف آئی ایچ کانگریس کے اجلاس میں آئین میں ترمیم کرکے تاریخ میں پہلی بار طیب اکرام کی صدارت کی مدت چار سال سے بڑھاکر آٹھ سال کرنے کی منظوری دی ہے، لاہور میں پیدا ہونے والے طیب اکرام 2032 تک ذمہ داریاں نبھآئیں گے۔",sports
194,آسٹریلیا کے خلاف پہلے ٹی 20 کیلئے قومی ٹیم آج  پرتھ سے برسبین روانہ گی,https://www.express.pk/story/2732505/australia-k-khilaf-pehle-t20-k-liye-qomi-team-aaj-perth-se-brisbine-rawana-hogi,"پاکستان اور آسٹریلیا کے درمیان پہلا ٹی ٹوئنٹی 14 نومبر کو برسبین میں ہوگا جس کیلئے قومی ٹیم آج پرتھ سے برسبین روانہ ہوگی۔ ٹی ٹوئنٹی سیریز کے لیے اسکواڈ میں شامل کھلاڑی بھی پاکستان سے برسبین پہنچ چکے ہیں جن میں عثمان خان، عمیر بن یوسف، صاحبزادہ فرحان، سفیان مقیم، عباس آفریدی اور جہانداد خان شامل ہیں۔ دوسری جانب ون ڈے اسکواڈ کے چھ کھلاڑی آج رات پرتھ سے پاکستان روانہ ہوں گے، پاکستان جانے والے کھلاڑیوں میں عبداللہ شفیق، صائم ایوب، کامران غلام، عامر جمال، فیصل اکرام اور محمد حسنین شامل ہیں۔",sports
195,9  ویں تھل ڈیزرٹ جیپ ریلی آصف فضل چوہدری نے جیت لی,https://www.express.pk/story/2732499/9th-thal-desert-jeep-really-asif-fazl-chohadry-ne-jeet-li,"9 ویں تھل ڈیزرٹ جیپ ریلی کا مقابلہ آصف فضل چوہدری نے جیت لیا۔ آصف فضل چوہدری نے مقررہ فاصلہ 30 کلومیڑ 18 منٹ 3 سیکنڈ میں طے کیا۔ دوسری پوزیشن فیصل شادی خیل نے حاصل کی، انھوں نے مقررہ فاصلہ 18 منٹ 12 سیکنڈ میں فاصلہ طے کیا۔ تیسری پوزیشن صاحبزادہ محمد علی سلطان نے حاصل کی ،انھوں نے مقررہ فاصلہ 18 منٹ 16 سیکنڈ میں طے کیا۔ پری پیئرڈ گاڑیوں کی بی کیٹگری میں پہلی پوزیشن اسد شادی خیل  نے، دوسری پوزیشن ارباز خان  اور تیسری پوزیشن نعمان سر انجام خان نے حاصل کی۔ سی کیٹگری میں پہلی پوزیشن بیورغ مزاری دوسری پوزیشن آصف علی  تیسری پوزیشن ڈاکٹر ثارث نے حاصل کی۔ ڈی کیٹگری میں پہلی پوزیشن میاں شکیل برچنڈی ،دوسری پوزیشن عمر اقبال کانجو تیسری پوزیشن تاج خان مہر نے حاصل کی۔ سٹاک گاڑیوں کے مقابلے میں اے کیٹگری میں پہلی پوزیشن حسن علی مگسی،  دوسری پوزیشن زوہیب حسن،  تیسری پوزیشن سید آصف امام نے حاصل کی۔ بی کیٹگری میں پہلی پوزیشن بسمہ اللّٰہ مگسی،دوسری پوزیشن سلطان محمد بہادر عزیز، تیسری پوزیشن محمد عمر یونس  نے حاصل کی۔",sports
196,بھارت کو جنوبی افریقہ سے دوسرے ٹی20 میں شکست,https://www.express.pk/story/2732481/bharat-janobiafrika-dosra-t20-shikast,"جنوبی افریقہ نے 4 ٹی20 میچوں کی سیریز کے دوسرے میچ میں بھارت کو 3 وکٹوں سے شکست دے کر سیریز 1-1 سے برابر کردی۔ جنوبی افریقہ کے شہر پورٹ ایلزبیتھ میں کھیلے گئے میچ میں میزبان ٹیم کے کپتان ایڈن مرکرم نے ٹاس جیت کر بھارت کو پہلے بیٹنگ کی دعوت دی۔ میزبان ٹیم کے بولرز نے کپتان کے فیصلے کو درست ثابت کرتے ہوئے بھارت کی مضبوط بیٹنگ کو ناکام کردیا اور جیت کی بنیاد رکھی، بھارت کے اوپنر سنجوسیمسن صفر، ابھیشک شرما اور کپتان سریا کمار یادیو4،4 رنز بنا کر پویلین لوٹ گئے۔ تلک ورما اور آکشر پٹیل نے ٹیم کو مکمل تباہی سے بچاتے ہوئے 15 کے اسکور سے 45 رنز تک پہنچایا، جس کے بعد ہارڈک پانڈیا بیٹنگ کے لیے تو آکشر پٹیل 27 کی اننگز کھیل کر آؤٹ ہوئے۔ ہارڈک پانڈیا نے آؤٹ ہوئے بغیر 45 گیندوں پر 4 چوکوں اور ایک چھکے کی مدد سے 39 رنز بنا کر بھارت کی ٹیم کو مقررہ 20 اوورز میں 124 کے مجموعے تک پہنچا دیا۔ جنوبی افریقہ کی جانب سے 6 بولر آزمائے گئے، جن میں سے 5 نے ایک، ایک وکٹ حاصل کی۔ بھارت کے 6 وکٹوں پر 124 رنز کے جواب میں جنوبی افریقہ کی بیٹنگ بھی اتنی اچھی ثابت نہیں ہوئی اور ورون چکراوارتھی کی نپی تلی باؤلنگ کے سامنے لڑکھڑاتی نظر آئی۔ کپتان مرکرم سمیت دیگر ابتدائی بلے باز ناکام ہوئے تاہم ریزا ہینڈرکس نے 24 رنز بنائے تھے، جس کے بعد ٹرسٹن اسٹبز نے 47 رنز کی ناقابل شکست اننگز کھیل کر ٹیم کو کامیابی سے ہم کنار کردیا۔ جنوبی افریقہ نے 125 رنز کا ہدف 7 وکٹوں کے نقصان پر ایک اوور قبل ہی حاصل کرلیا اور سیریز 1-1 سے برابر کردی۔ ٹرسٹن اسٹبز کو 47 رنز کی فتح گر اننگز کھیلنے پر میچ کا بہترین کھلاڑی قرار دیا گیا۔ بھارت کے ورون چکراوارتھی نے اپنے 4 اوور کے کوٹے میں صرف 17 رنز دے کر 5 وکٹیں حاصل کیں لیکن ٹیم کو فتح نہ دلاسکے۔ جنوبی افریقہ اور بھارت کے درمیان سیریز کا تیسرا میچ 13 نومبر کو کھیلا جائے گا۔",sports
197,"عالمی اسنوکرچمپیئن بننے کیلئے سخت محنت کی اور بھارت کا ریکارڈ برابر کیا، محمد آصف",https://www.express.pk/story/2732436/aalmisnooker-championship-sakhtmehnat-bharat-record-brabar,"تیسری مرتبہ عالمی امیچراسنوکر چیمپئین بننے والے قومی کھلاڑی محمد آصف نے کہا ہے کہ چمپیئن شپ میں بہتر کارکردگی دکھانے کے لیے سخت محنت کی تھی اور اسی کے نتیجے میں کامیاب ہوا اور بھارتی کے مشہور کیوئسٹ  پنکج ایڈوانی کا تین مرتبہ کا عالمی ریکارڈ برابر کردیا۔ قطر کے دارالحکومت دوحہ میں منعقدہ آئی بی ایس ایف اسنوکر چیمپئین شپ  میں شان دار کامیابی کے بعد وطن واپسی پر کراچی ایئرپورٹ میں میڈیا سے بات کرتے ہوئے محمد آصف کا کہنا تھا کہ اس شان دار فتح پربہت مسرور ہوں، حکومت پاکستان اور پی ایس بی کی خصوصی معاونت اور تعاون سے فتح ممکن ہوئی۔ انہوں نے کہا کہ اپنے عالمی اعزاز کا دفاع کرنے کی کوشش کروں گا۔ یہ بھی پڑھیں:محمد آصف تیسری مرتبہ عالمی اسنوکر چیمپین بن گئے فیصل آباد سے تعلق رکھنے والے 42 سالہ اسنوکر چمپیئن محمد آصف نے کہا کہ عالمی چیمپئین شپ میں بہتر کارکردگی دکھانے کے لیے بہت محنت کی تھی اور کافی پرامید تھا کہ کوالیفائر کھلاڑی کی حیثیت سے اچھی کارکردگی کا مظاہرہ کروں گا۔ ان کا کہنا تھا کہ مسلسل کامیابیاں سمیٹ کر فائنل میں رسائی پائی اور ایشین چیمپئین ایران کے علی غاراغوزلو کو ہرا کر تیسری مرتبہ عالمی اعزازاپنے نام کیا اور بھارت کے معروف کیوئسٹ  پنکج ایڈوانی کا تین مرتبہ کا عالمی ریکارڈ برابر کیا۔ محمد آصف نے بتایا کہ فائنل میں دباؤ ضرور تھا لیکن کامیابی کا یقین تھا، ماسٹرز ایونٹ میں بخارمیں مبتلا ہوجانے کی وجہ سے عمدہ کارکردگی کا تسلسل برقرار نہ رکھ سکا۔ اسنوکر چیمپین نے کہا کہ عالمی معیار کی اسنوکر اکیڈمی کے قیام سے ملک میں نیا ٹیلنٹ سامنے آسکتا ہے۔ قبل ازیں محمد آصف کا پاکستان اسنوکراینڈ بلئیرڈ ایسوسی ایشن کے چئیرمین عالمگیر شیخ، صدرجاوید کریم، سیکریٹری ذوالفقار رامدی اورعرفان موٹن سیمیت دیگرنے خیرمقدم کیا، تاہم سرکاری سطح پر کوئی بھی عالمی چیمپئین کا استقبال کرنے ائیرپورٹ نہیں پہنچا۔",sports
198,"چیمپئنز ٹرافی، بھارت کے انکار پر پاکستان کبھی انڈیا سے میچ نہیں کھیلے گا، حکومت کا سخت مؤقف",https://www.express.pk/story/2732412/champions-trophy-pakistans-decision-to-stick-to-its-position-on-indias-refusal,انٹرنیشنل کرکٹ کونسل (آئی سی سی) نے چیمپئنز ٹرافی میں بھارتی ٹیم کے پاکستان نہ آنے سے متعلق پی سی بی کو آگاہ کردیا ہے جس کے بعد حکومت پاکستان نے غور کرنا شروع کردیا ہے کہاگر بھارت چیمپئنز ٹرافی کے لئے پاکستان نہیں آئے گا تو پاکستان آئندہ کبھی بھارت کے ساتھ کوئی میچ نہیں کھیلے گا۔ ایکسپریس نیوز کو ذرائع سے ملنے والی اطلاع کے مطابق آئی سی سی نے بھارت کے چیمپئنز ٹرافی میں پاکستان نہ آنے کے فیصلے سے پی سی بی کو باضابطہ طور پر آگاہ کردیا ہے جس پر حکومت پاکستان نے بھارت کو بھرپور جواب دینے کا فیصلہ کیا ہے۔ ذرائع کا کہنا ہے کہ پاکستان چیمپئنز ٹرافی کے حوالے سے اپنے موقف پر ڈٹا رہے گا اور ہائبرڈ ماڈل کیخلاف خطرناک حد تک جائے گا۔ پی سی بی ذرائع کے مطابق آئی سی سی پر زور دیا جائے گا کہ چیمپئنز ٹرافی کا پورا ایونٹ پاکستان میں ہی ہو۔ ذرائع کے مطابق پاکستان نے بھارتی ہٹ دھرمی کا ہر فورم پر مقابلہ کرنے اور اپنے مؤقف پر ڈٹ جانے کا فیصلہ کیا ہے۔ ذرائع کے مطابق حکومت نے سخت مؤقف اپنایا ہے کہ اگر بھارت نے چیمپئنز ٹرافی میں شرکت سے انکار کیا تو پاکستان آئندہ کبھی اُن کے ساتھ میچ نہیں کھیلے گا اور پاک بھارت تعلقات کی بہتری تک کسی بھی ٹورنامنٹ میں قومی ٹیم انڈیا کے مدمقابل نہیں آئے گی۔ حکومت کا سخت مؤقف ہے کہ پاکستان کی ٹیم ہمیشہ بھارت بھیجی اچھا تاثر دیا لیکن بھارت ہمیشہ سیاست کو شامل کرتا ہے۔ حکومتی ذرائع کا موقف ہے کہ اسٹیڈیم بن رہے ہیں سکیورٹی اچھی ہے بھارت کے پاس کوئی جواز نہیں کہ وہ نہ آئے. حکومتی ذرائع کا یہ بھی موقف ہے کہ اگر بھارت نہیں آئے گا تو ریونیو نقصان ہمیں ہوگا لیکن جب ہم بھارت سے میچ نہیں کھیلیں گے تب نقصان ان کا بھی ہوگا.,sports
199,آسٹریلیا کیخلاف شاندار بولنگ پر حارث رؤف مین آف دی سیریز قرار,https://www.express.pk/story/2732409/haris-rauf-man-of-the-series-against-australia,"فاسٹ بولر حارث رؤف کو آسٹریلیا کیخلاف پاکستان کی ون ڈے سیریز میں شاندار کارکردگی پر مین آف دی سیریز قرار دیا گیا۔ آسٹریلیا کیخلاف سیریز میں حارث رؤف نے شاندار بولنگ کا مظاہرہ کرتے ہوئے تینوں میچز میں مجموعی طور پر 10 وکٹیں حاصل کیں۔ A post shared by Haris Rauf (@harisraufofficial) حارث رؤف سمیت ساتھی بولرز کی شاندار بولنگ کی بدولت قومی ٹیم 22 برس بعد آسٹریلیا کی سرزمین پر ون ڈے سیریز جیتنے میں کامیاب ہوئی۔ A post shared by Pakistan Cricket (@therealpcb) حارث رؤف ان پاکستانی بولرز میں شامل ہوگئے جنہوں نے ایک ہی ون ڈے سیریز میں 10 وکٹیں حاصل کی ہیں جس میں سابق اسپنر سعید اجمل، نسیم شاہ اور عمر گل شامل ہیں۔ سابق فاسٹ بولر وقار یونس ایک ہی سیریز میں سب سے زیادہ 11 وکٹیں لینے والے پاکستانی بولر ہیں۔",sports
200,"آسٹریلیا کیخلاف تاریخی فتح؛ صدر، وزیراعظم اور چیئرمین پی سی بی کی ٹیم کو مبارکباد",https://www.express.pk/story/2732392/asrilia-kikhlaf-tarikhi-fth-sdr-oziraaathm-aor-chiermin-pi-si-bi-ki-im-ko-mbarkbad,"وزیراعظم پاکستان شہباز شریف، صدر مملکت آصف علی زرداری اور چیئرمین پی سی بی نے قومی ٹیم کی آسٹریلیا کیخلاف تاریخی فتح پر ٹیم کو مباکباد پیش کردی۔ وزیراعظم شہباز شریف نے کہا کہ پاکستانی ٹیم اور قوم کیلئے یہ انتہائی خوشی کا موقع ہے، پاکستان کے بالرز اور بلے بازوں نے آسٹریلیا کے خلاف بہترین کارکردگی کا مظاہرہ کیا، 22 سال بعد فتح قومی ٹیم کے کھلاڑیوں کی محنت کا صلہ ہے۔ اس سیریز میں پاکستان کرکٹ ٹیم کے تمام کھلاڑیوں اور مینیجمینٹ کی محنت عیاں تھی اور پاکستان کرکٹ ٹیم اس جیت کی پوری طرح مستحق ہے۔ مزید پڑھیں:پاکستان نے آسٹریلیا کو ون ڈے سیریز میں شکست دیکر تاریخ رقم کردی صدر مملکت آصف علی زرداری نے کہا کہ پاکستان کرکٹ ٹیم نے بہترین کارکردگی کا مظاہرہ کیا، پوری ٹیم اس شاندار کارکردگی پر مبارکباد کی مستحق ہے، امید کرتے ہیں کہ قومی ٹیم مستقبل میں بھی مزید کامیابیاں سمیٹے گی۔ اس موقع پر چیئرمین پاکستان کرکٹ بورڈ (پی سی بی) محسن نقوی نے کہا کہ غیر معمولی کارکردگی پر رضوان الیون کو سراہا، آسٹریلیا جیسی مضبوط ٹیم کو ان کے ہوم گراؤنڈ پر شکست دیکر کھلاڑیوں نے قوم کا سر فخر سے بلند کردیا ہے۔ مزید پڑھیں:پاکستان نے آسٹریلیا سے ون ڈے سیریز 22 سال بعد جیت لی قومی کرکٹر نے فیلڈنگ، باؤلنگ اور بیٹنگ میں آسٹریلیا کو پیچھے چھوڑ دیا، یہ جیت ٹیم کیلئے مزید کامیابیوں کا اہم سرا ثابت ہوگی۔",sports
201,ون ڈے سیریز؛ پاکستانی پیسرز آسٹریلیا کیلئے ڈراؤنا خواب ثابت ہوئے,https://www.express.pk/story/2732385/on-siriz-pakstani-pisrz-asrilia-kile-raoena-khoab-thabt-oe,"پاکستان اور آسٹریلیا کے درمیان شیڈول تین میچز کی سیریز میں پاکستانی بالرز آسٹریلوی بلے بازوں کیلئے ڈراؤنا خواب ثابت ہوئے۔ قومی ٹیم نے محمد رضوان کی قیادت میں 22 سال بعد سیریز جیتنے کا اعزاز حاصل کیا جبکہ تین میچز میں قومی ٹیم کے فاسٹ بولرز نے 27 وکٹیں حاصل کیں۔ اس سیریز میں آسٹریلیا نے ایک ناپسندیدہ ریکارڈ بھی اپنے نام کیا، پاکستان کیخلاف تین میچز کی سیریز میں کوئی بھی بیٹر نصف سینچری تک اسکور نہیں کرسکا۔ مزید پڑھیں:'ڈاکٹر' بابراعظم سے شاہین کی تکلیف برداشت نہ ہوئی، ویڈیو وائرل پاکستان جنوبی افریقہ کے بعد واحد ٹیم ہے جس نے آسٹریلیا کو ہوم گراؤنڈ پر کم از کم 2 مرتبہ ون ڈے سیریز جیتی ہو۔ مزید پڑھیں:پاکستان نے آسٹریلیا سے ون ڈے سیریز 22 سال بعد جیت لی خیال رہے کہ سیریز کے پہلے ون ڈے میں آسٹریلیا نے پاکستان کو 2 وکٹوں سے شکست دی تھی، بعدازاں قومی ٹیم نے کم بیک کرتے ہوئے دوسرے میچ میں کینگروز کو 9 جبکہ تیسرے میچ میں 8 وکٹوں سے ہرایا۔ A post shared by DBTV Sports (@dbtvsports)",sports
202,پاکستان کے بلال احمد نے ورلڈ باڈی بلڈنگ مقابلے میں گولڈ میڈل جیت لیا,https://www.express.pk/story/2732380/pakstan-k-blal-ahmd-n-bai-blng-mkabl-mi-gol-mil-jit-lia,"پاکستان کے بلال احمد نے ورلڈ بلڈنگ چیمپئن شپ میں گولڈ میڈل اپنے نام کرلیا۔ مالدیپ میں ہونیوالی 15ویں ورلڈ باڈی بلڈنگ اینڈ فزیک چیمپئن شپ میں پاکستان کے بلال احمد نے گولڈ میڈل حاصل کیا۔ بلال احمد نے مین فزیک کیٹیگری میں گولڈ میڈل جیتا، انہوں نے گزشتہ سال ساؤتھ ایشیا ورلڈ باڈی بلڈنگ چیمپئن شپ میں بھی گولڈ میڈل اپنے نام کیا تھا۔ پاکستان باڈی بلڈنگ فیڈریشن کے سیکرٹری سہیل انور کا کہنا ہے کہ بلال احمد کو پرائیویٹ اسپانسر شپ سے ورلڈ باڈی بلڈنگ چیمپئن شپ میں شرکت کے لیے بھیجا۔ دوسری جانب بلال کا کہنا ہے کہ گولڈ میڈل جیتنے پر اللہ تعالی کا شکر گزار ہوں۔",sports
203,پاکستان نے آسٹریلیا سے ون ڈے سیریز 22 سال بعد جیت لی,https://www.express.pk/story/2732377/pakstan-n-asrilia-ko-shkst-dikr-22-sal-baad-siriz-jit-li,"پاکستان نے تیسرے ون ڈے میچ میں آسٹریلیا کو شکست دیکر 22 سال بعد سیریز اپنے نام کرلی۔ پرتھ میں کھیلے گئے میچ میں پاکستان نے ٹاس جیت کر پہلے فیلڈنگ کرنے کا فیصلہ کیا جو درست ثابت ہوا، قومی ٹیم کے بولرز نے کینگروز کو 140 رنز پر آل آؤٹ کرکے ہدف 2 وکٹوں کے نقصان پر حاصل کیا اور تاریخ جیت درج کی۔ پاکستان نے آسٹریلوی بالرز کو خاطر میں نہ لاتے ہوئے مطلوبہ ہدف محض 26.5 اوورز میں حاصل کیا۔ میچ میں فتح کیساتھ ہی پاکستان نے آسٹریلیا کیخلاف تین میچز پر مشتمل ون ڈے سیریز 1-2 جیت لی۔ مزید پڑھیں:'ڈاکٹر' بابراعظم سے شاہین کی تکلیف برداشت نہ ہوئی، ویڈیو وائرل پاکستان نے آخری مرتبہ 2002 میں وسیم اکرم کی قیادت میں کینگروز کیخلاف آخری سیریز جیتی تھی۔",sports
204,"'ڈاکٹر' بابراعظم سے شاہین کی تکلیف برداشت نہ ہوئی، ویڈیو وائرل",https://www.express.pk/story/2732375/akr-babraaathm-s-shain-ki-tklif-brdasht-n-oei-oiio-oaerl,آسٹریلیا کیخلاف سیریز کے تیسرے اور فیصلہ کُن میچ میں بابراعظم کو شاہین شاہ آفریدی کی تکلیف برداشت نہ ہوئی۔ پرتھ میں کھیلے جارہے میچ میں پاکستانی ٹیم کی فیلڈنگ کے دوران شاہین آفریدی کو ایک تھرو انکے انگوٹھے پر آکر لگی جس کے باعث وہ شدید تکلیف کا شکار نظر آرہے۔ تاہم سابق کپتان بابراعظم نے اپنے دوست شاہین شاہ آفریدی کا فوری طور پر انگوٹھے کو کھینچا تاکہ انکی تکلیف کو کم کیا جاسکے بعدازاں فزیو نے آکر انہیں فوری طبی امداد فراہم کی۔ مزید پڑھیں:تیسرا ون ڈے؛ آسٹریلیا کیخلاف پاکستان کی 2 وکٹیں گر گئیں یہ واقعہ پہلی اننگز کے 26ویں اوور میں اس وقت پیش آیا جب شان ایبٹ نے شاہین کی گیند کو ڈیپ مڈ وکٹ پر کھیل کا رن حاصل کیا تاہم فیلڈر نے تھرو نان اسٹرائیکر اینڈ پر کی اور شاہین نے روکنے کی کوشش کی تو انکے انگوٹھے پر گیند جالگی۔ مزید پڑھیں:حارث رؤف ایک وکٹ کے فرق سے وقار یونس کا ریکارڈ برابر نہ کرسکے خیال رہے کہ اس میچ میں شاہین شاہ آفریدی نے 8.5 اوورز میں 32 رنز دیکر 3 کھلاڑیوں کو پویلین کی راہ دیکھائی تھی۔ A post shared by cricket.com.au (@cricketcomau),sports
205,چیمپئینز ٹرافی؛ ایونٹ منسوخی کی خبروں پی سی بی نے حیرانگی کا اظہار کردیا,https://www.express.pk/story/2732371/champions-trophy-pcb-expressed-surprise-at-the-news-of-the-cancellation-of-the-event,"پاکستان کرکٹ بورڈ (پی سی بی) حکام نے آئی سی سی چیمپئینز ٹرافی کا شیڈول جاری کرنے کے بارے میں ایونٹ کی منسوخی کی اطلاعات پر حیرانگی کا اظہار کردیا۔ پی سی بی حکام کا موقف ہے کہ 11 نومبر کو لاہور میں حتمی شیڈول کے اعلان کا کوئی پروگرام تھا ہی نہیں اور ہی اسکا کوئی اعلان کیا گیا تھا۔حکام نے کہا کہ ایونٹ کا پلان ہی نہیں تھا تو منسوخ ہونے کا سوال ہی پیدا نہیں ہوتا، میڈیا میں آئی سی سی چیمپئینز ٹرافی کے شیڈول کے اعلان کی منسوخی پر ایک آفیشل نے نام ظاہر نہ کرنے کی شرط پر واضح کیا کہ آئی سی سی کی جانب سے ایسا کوئی ایونٹ ترتیب ہی نہیں دیا گیا تھا۔ مزید پڑھیں:بھارت کو منانے کیلئے چیمپئینز ٹرافی کے شیڈول میں مزید تاخیر کا امکان بورڈ کی جانب ذرائع نے مزید کہا کہ اگر ایسا کوئی پروگرام فائنل ہوتا تو پی سی بی سے ضرور مشاورت کی جاتی اور پی سی بی ہی اس کا انتظام کرتا، ہوسکتا ہے کہ کسی موقع پر ایسی کوئی بات زیر غور لائی گئی ہو لیکن ایسا کوئی ایونٹ فائنل نہیں ہوا تھا۔ دوسری جانب چیمپئینز ٹرافی میں بھارتی ٹیم کی عدم شرکت کے حوالے سے خبریں سامنے آ رہی ہیں تاہم ابھی تک اس حوالے سے باضابطہ طور پر کوئی اعلان سامنے نہیں آیا ہے۔ مزید پڑھیں:چیمپئینز ٹرافی؛ بھارت کی عدم شرکت روہت شرما کا بیان بھی آگیا ادھر بھارت کو پاکستان آکر کھیلنے کیلئے منانے کے باعث انٹرنیشنل کرکٹ کونسل (آئی سی سی) نے چیپئینز ٹرافی کے شیڈول میں تاخیر کا اعلان کیا ہے۔ آئی سی سی حکام کا کہنا ہے کہ میگا ایونٹ کے شیڈول تاحال کنفرم نہیں ہے البتہ میزبان اور ایونٹ میں شریک ممالک کیساتھ بات چیت جاری ہے، بھارتی ٹیم کے پاکستان سفر نہ کرنے پر چیمپئینز ٹرافی منسوخ کرنے کے حوالے سے کوئی واضح جواب نہیں ملا۔ مزید پڑھیں:ہماری ٹیم پاکستان نہیں جائیگی، بی سی سی آئی نے آئی سی سی کو آگاہ کردیا، میڈیا رپورٹ خیال رہے کہ چیمئنز ٹرافی فروری 2025 میں پاکستان میں شیڈول ہے تاہم ابھی تک بھارتی ٹیم نے ٹورنامنٹ میں شرکت کے حوالے سے کوئی فیصلہ نہیں کیا ہے جبکہ میڈیا رپورٹس سے خبریں پھیلائی جارہی ہیں کہ انڈین ٹیم پاکستان نہیں آئے گی۔",sports
206,چیمپئینز ٹرافی؛ بھارت کی عدم شرکت روہت شرما کا پرانا بیان وائرل,https://www.express.pk/story/2732366/champions-trophy-rohit-sharma-statement-about-indias-non-participation-came-out,"چیمپئینز ٹرافی میں بھارتی ٹیم کی غیر یقینی شرکت کے حوالے سے کپتان روہت شرما کا پرانا بیان ایک مرتبہ پھر وائرل ہوگیا۔ میڈیا سے گفتگو کے دوران 'بھارتی ٹیم کے کپتان روہت شرما سے سوال پوچھا گیا تھا کہ کیا ٹیم چیمپئینز ٹرافی کیلئے پاکستان جائے گی جس پر تو اس پر روہت شرما کا کہنا تھا یہ فیصلہ دونوں کرکٹ بورڈز نے کرنا ہے، ہمارے ہاتھ میں تو ہے نہیں'۔ روہت شرما نے کہا کہ 'ہمیں تو بورڈ جہاں بھیجتا ہے ہم کھیلنے کیلئے پہنچ جاتے ہیں، اگر بورڈ نے پاکستان بھیجا تو ہمیں وہاں کھیلنے میں کوئی مسئلہ نہیں ہے'۔ مزید پڑھیں:بھارت کو منانے کیلئے چیمپئینز ٹرافی کے شیڈول میں مزید تاخیر کا امکان دوسری جانب چیمپئینز ٹرافی میں بھارتی ٹیم کی عدم شرکت کے حوالے سے خبریں سامنے آ رہی ہیں تاہم ابھی تک اس حوالے سے باضابطہ طور پر کوئی اعلان سامنے نہیں آیا ہے۔ ادھر بھارت کو پاکستان آکر کھیلنے کیلئے منانے کے باعث انٹرنیشنل کرکٹ کونسل (آئی سی سی) نے چیپئینز ٹرافی کے شیڈول میں تاخیر کا اعلان کیا ہے۔ مزید پڑھیں:ہماری ٹیم پاکستان نہیں جائیگی، بی سی سی آئی نے آئی سی سی کو آگاہ کردیا، میڈیا رپورٹ آئی سی سی حکام کا کہنا ہے کہ میگا ایونٹ کے شیڈول تاحال کنفرم نہیں ہے البتہ میزبان اور ایونٹ میں شریک ممالک کیساتھ بات چیت جاری ہے، بھارتی ٹیم کے پاکستان سفر نہ کرنے پر چیمپئینز ٹرافی منسوخ کرنے کے حوالے سے کوئی واضح جواب نہیں ملا۔ مزید پڑھیں:چیمپئینز ٹرافی؛ بھارتی ٹیم پاکستان نہیں جارہی ہے، وکرانت گپتا کا انکشاف خیال رہے کہ چیمئنز ٹرافی فروری 2025 میں پاکستان میں شیڈول ہے تاہم ابھی تک بھارتی ٹیم نے ٹورنامنٹ میں شرکت کے حوالے سے کوئی فیصلہ نہیں کیا ہے جبکہ میڈیا رپورٹس سے خبریں پھیلائی جارہی ہیں کہ انڈین ٹیم پاکستان نہیں آئے گی۔",sports
207,حارث رؤف ایک وکٹ کے فرق سے وقار یونس کا ریکارڈ برابر نہ کرسکے,https://www.express.pk/story/2732358/haris-rauf-could-not-equal-waqar-younis-record-by-one-wicket,"آسٹریلیا کیخلاف تین میچز کی ون ڈے سیریز میں قومی ٹیم کے فاسٹ بولر حارث رؤف محض ایک وکٹ کے فرق سے وقار یونس کا ریکارڈ برابر کرنے میں ناکام ہوگئے۔ پرتھ میں کھیلے جارہے میچ میں قومی ٹیم نے آسٹریلیا کو محض 31.5 اوورز میں 140 رنز پر پویلین روانہ کیا، اس میچ میں فاسٹ بولر حارث رؤف نے 7 اوورز میں 24 رنز دیکر 2 شکار کیے تاہم وہ لیجنڈری فاسٹ بولر وقار یونس کا ریکارڈ برابر کرنے سے محض ایک وکٹ کے فاصلے پر رہ گئے۔ تین میچز کی ون ڈے سیریز میں پاکستان کی جانب سے سب سے زیادہ 11 وکٹیں نیوزی لینڈ کے خلاف وقار یونس نے 1990 میں حاصل کیں تھی، اسکے بعد حارث رؤف نے اس سیریز میں آسٹریلیا کیخلاف 10 وکٹیں لیں اور دوسرے نمبر پر آگئے۔ مزید پڑھیں:پاکستان نے 9 وکٹوں سے ہراکر کینگروز کا 32 سال پُرانا بھرم توڑا حارث کے علاوہ سعید اجمل 2012 آسٹریلیا، نسیم شاہ 2022 میں نیدرلینڈز اور عمر گل سری لنکا کیخلاف 2009 میں دس دس وکٹیں حاصل کرچکے ہیں۔",sports
208,چیمپئینز ٹرافی؛ سابق کرکٹرز کا پی سی بی کو سخت موقف اپنانے کا مشورہ,https://www.express.pk/story/2732354/champions-trophy-former-cricketers-advise-pcb-to-adopt-tough-stance,"چیمپئینز ٹرافی کیلئے بھارتی ٹیم کے پاکستان آنے کے انکار پر سابق کرکٹرز نے پاکستان کرکٹ بورڈ (پی سی بی) سخت ردعمل دینے کا مشورہ دیدیا۔ سابق کپتان راشد لطیف نے کہا کہ اگر بھارت نے پاکستان میں ہونے والے فکسچر میں شرکت سے انکار کیا تو پاکستان ممکنہ طور پر مستقبل کے آئی سی سی ایونٹس کا بائیکاٹ کرسکتا ہے۔ انہوں نے کہا کہ اگر یہ دو طرفہ سیریز ہو یا ایشیا کپ، تو ٹیموں سے پوچھا جاتا ہے کہ بھارت کھیلنا چاہتا ہے یا نہیں؟ یہ آئی سی سی کا ایونٹ ہے، 8 سال پہلے سے ٹیموں کو ایونٹس کے شیڈول کا معلوم تھا، اسی طرح 2024 سے 2031 کے ایونٹس کی میزبانی سے متعلق رکن ممالک سمیت براڈکاسٹرز اور اسپانسرز نے دستخط کیے ہیں، جس میں ٹیموں کو شرکت کرنی ہے۔ مزید پڑھیں:بھارت کو منانے کیلئے چیمپئینز ٹرافی کے شیڈول میں مزید تاخیر کا امکان سابق کرکٹر نے 1996 کے ورلڈکپ کی طرف اشارہ کرتے ہوئے کہا کہ اس ایونٹ میں آسٹریلیا اور ویسٹ انڈیز نے سیکیورٹی خدشات کی وجہ سے سری لنکا کھیلنے نہیں گئے تھے جہاں فائنل کا تنازع ہوا لیکن سری لنکا نے وہ ایونٹ اپنے نام کیا۔ راشد لطیف نے کہا کہ پاکستان کرکٹ بورڈ (پی سی بی) کے چیئرمین محسن نقوی نے بھارت کے مطالبات کو ایک بار پھر ایڈجسٹ کرنے یا ہائبرڈ ماڈل کو اپنایا تو شدید مایوسی ہوگی۔ مزید پڑھیں:چیمپئینز ٹرافی؛ بھارتی ٹیم پاکستان نہیں جارہی ہے، وکرانت گپتا کا انکشاف خیال رہے کہ گزشتہ روز بھارت نے آئی سی سی کو پاکستان جاکر چیمپئینز ٹرافی کھیلنے سے انکار کا جواب جمع کروادیا ہے جبکہ بھارت کی عدم شرکت کی وجہ سے ایونٹ کا شیڈول مزید تاخیر کا شکار ہے۔",sports
209,بھارت کو منانے کیلئے چیمپئینز ٹرافی کے شیڈول میں مزید تاخیر کا امکان,https://www.express.pk/story/2732349/bart-ko-mnan-kile-chimpeinz-rafi-shiol-mi-mzid-takhir-ka-amkan,"بھارت کو پاکستان آکر کھیلنے کیلئے منانے کے باعث انٹرنیشنل کرکٹ کونسل (آئی سی سی) نے چیپئینز ٹرافی کے شیڈول میں تاخیر کا اشارہ دیدیا۔ میڈیا رپورٹس کے مطابق پاکستان میں شیڈول چیمپئینز ٹرافی 2025 میں بھارتی ٹیم کے میچز کی شیڈولنگ کے باعث ایونٹ کے شیڈول کے اعلان میں تاخیر کرنے کا اعلان کیا ہے۔ قبل ازیں چیمپئینز ٹرافی کے شیڈول کا اعلان رواں ماہ 11 نومبر کو ایک تقریب میں کیا جانا تھا۔ مزید پڑھیں:ہماری ٹیم پاکستان نہیں جائیگی، بی سی سی آئی نے آئی سی سی کو آگاہ کردیا، میڈیا رپورٹ آئی سی سی حکام کا کہنا ہے کہ میگا ایونٹ کے شیڈول تاحال کنفرم نہیں ہے البتہ میزبان اور ایونٹ میں شریک ممالک کیساتھ بات چیت جاری ہے، بھارتی ٹیم کے پاکستان سفر نہ کرنے پر چیمپئینز ٹرافی منسوخ کرنے کے حوالے سے کوئی واضح جواب نہیں ملا۔ ایونٹ کے آغاز میں محض 100 دن سے کم وقت رہ گئے ہیں، چیمپئینز ٹرافی کے میچز 19 فروری سے 19 مارچ 2025 تک شیڈول ہیں تاہم ابتک شیڈول فائنل نہیں ہوسکا ہے۔ رپورٹ میں انکشاف کیا گیا ہے کہ پاکستان کرکٹ بورڈ (پی سی بی) کے ایک ذرائع نے تصدیق کی ہے کہ آئی سی سی چیمپئینز ٹرافی کے حوالے سے پیر کو کوئی تقریب شیڈول نہیں ہے۔ مزید پڑھیں:چیمپئینز ٹرافی؛ بھارتی ٹیم پاکستان نہیں جارہی ہے، وکرانت گپتا کا انکشاف دوسری جانب ہائبرڈ ماڈل پر بھارت کی جانب سے کوئی باز گشت سنائی نہیں دی ہے البتہ میزبان پاکستان ہائئبرڈ ماڈل اپنانے کے خلاف ہے۔ بھارتی بورڈ نے گزشتہ روز زبانی طور پر آئی سی سی کو پاکستان سفر نہ کرنے سے متعلق آگاہ کیا تھا۔ قبل ازیں چیرمین پی سی بی نے گزشتہ روز پریس کانفرنس کرتے ہوئے کہا تھا کہ ہمارا واضح موقف ہے کہ اگر انہیں [بھارتی کرکٹ بورڈ] کو کوئی مسئلہ ہے تو وہ ہمیں تحریری طور پر بتائیں، بھی تک کسی ہائبرڈ ماڈل کے بارے میں بات نہیں ہوئی۔ مزید پڑھیں:چیمپئینز ٹرافی؛ بھارتی ٹیم پاکستان نہیں جارہی ہے، وکرانت گپتا کا انکشاف انہوں نے کہا کہ اب اگر بھارتی میڈیا یہ رپورٹ کر رہا ہے تو آئی سی سی ہمیں کوئی خط ضرور دے گا یا بھارتی بورڈ نے یہ کہیں لکھا ہو گا، ابھی تک ایسا کوئی خط میرے پاس یا پی سی بی تک نہیں پہنچا۔ واضح رہے کہ چمپیئنز ٹرافی میں دنیا کے سرفہرست 8 ٹیمیں حصہ لیں گے، جنہیں دو گروپس میں تقسیم کیا گیا ہے، ٹیموں میں میزبان پاکستان، افغانستان، آسٹریلیا، بنگلہ دیش، انگلینڈ، نیوزی لینڈ اور جنوبی افریقہ شامل ہے۔",sports
210,اربوں ڈالر مالیت کے بٹ کوائن چرانے والے ہیکر کو پانچ سال قید کی سزا,https://www.express.pk/story/2733349/bitcoin-cryptocurrency-us-theft,"امریکا میں ایک عدالت نے کرپٹو ایکسچینج بِٹ فنیکس سے 120000 بٹ کوائن (موجودہ قیمت کے مطابق 11 ارب ڈالر سے زائد مالیت) چرانے اور لانڈرنگ کرنے کے جرم میں ایک ہیکر کو پانچ برس قید کی سزا سنا دی۔ غیرملکی خبر رساں ادارے کے مطابق 35 سالہ اِلیا لیچنسٹین نے 2016 میں اپنی اہلیہ ہیتھر مورگن کے ساتھ مل کر بِٹ فنیکس کے نیٹ ورک کو ہیک کیا اور فنڈز لانڈر کیے۔ کرپٹو کرنسی کی تاریخ میں یہ بڑی وارداتوں میں سے ایک ہے۔ ڈسٹرک جج کولینکولر-کوٹیلی کی جانب سے اس واردات کو باقاعدہ ایک سوچی سمجھی وردات قرار دیا گیا۔ ان کا کہنا تھا کہ اس متعلق یہ پیغام دیا جانا ضروری ہے کہ آپ یہ جرائم آزادانہ نہیں کر سکتے، ان کے کچھ نتائج ہوں گے۔ اِلیا (جو کہ فروری 2022 میں گرفتار ہونے کے بعد سے دو سال اور نو ماہ کی جیل کاٹ چکے ہیں) نے اپنی صلاحیتوں کو منفی مقاصد کے لیے استعمال کرنے پر افسوس کا اظہار کیا۔ ان کا کہنا تھا کہ وہ امید کرتے ہیں کہ جیل سے چھوٹنے کے بعد وہ اپنی مہارت کو سائبر کرائم سے لڑنے میں بروئے کار لائیں گے۔",science-technology
211,پاکستان میں سیکنڈ ہینڈ اسمارٹ فونز خریدتے وقت کن باتوں کا خیال رکھیں؟,https://www.express.pk/story/2733293/what-to-know-before-buying-used-phone,"یہ ایک مخمصہ ہے جس کا ہم سب نے کبھی نہ کبھی تجربہ کیا ہے کہ آیا نیا فون خریدنا ہے یا استعمال شدہ۔ پاکستان میں ان دنوں استعمال شدہ فون خریدنا ایک بہتر انتخاب ہے کیونکہ ملک میں اچھے اسمارٹ فون کی قیمتیں آسمانوں کو چھوتی جارہی ہیں۔ اس مضمون میں وہ رہنما اصول تحریر کریں گے جس کے ذریعے آپ پاکستان میں کوئی بھی استعمال شدہ فون خریدنے سے پہلے ضروری عوامل کو مدنظر رکھ سکتے ہیں۔ 1)    خریداری کا رسید استعمال شدہ فون خریدتے وقت اس کے اصل باکس اور رسید دیکھنا ضروری ہے۔ رسید اس بات کی تصدیق کے لیے بھی ہوتی ہے کہ فون چوری کا تو نہیں ہے۔ 2)    فون کی باڈی پر کسی کھرونچ یا ٹوٹ پھوٹ کی اچھی طرح جانچ کریں 3)    پانی سے نقصان لوگوں کے اپنے استعمال شدہ اسمارٹ فون فروخت کرنے کی سب سے عام وجوہات میں سے ایک یہ ہوتی ہے کہ انہوں نے غلطی سے فون پانی میں گرا دیا ہوتا ہے جو مرمت کے قابل بھی نہیں ہوتا۔ پانی سے نقصان ہمیشہ فوری طور پر نظر نہیں آتا لیکن اسے چیک کرنے کے چند طریقے ہیں۔ مثال کے طور پر اگر فون آن ہے لیکن چارجنگ نہیں دکھاتا تو یہ اس بات کا قوی امکان ہے کہ پانی نے بیٹری کو نقصان پہنچایا ہے۔ 4)    فون کے ساتھ ملنے والی دیگر بنیادی اشیا نہ بھولیں ان اشیا میں نیا چارجر، کیس یا اسکرین پروٹیکٹر جیسی چیزیں شامل ہوتی ہیں۔ اگر یہ فراہم نہیں کیا گیا ہے تو فون کی قیمت کم کرنے کے لیے بات چیت کریں۔ 5)    فون کی سکرین کو اچھی طرح سے چیک کریں آپ فون پر بالکل سفید بیک گراؤنڈ والی اسکرین کھول کر اسکرین چیک کر سکتے ہیں۔ اگر آپ کو اسکرین پر پیلے رنگت  یا warmth ڈسپلے زیادہ نمایاں نظر آئے تو جان لیں کہ یہ اصل سکرین ہے اور اگر ایسا نہ ہو تو اسکرین اصلی نہیں۔ 6)    بیٹری کی زیادہ سے زیادہ کپیسیٹی اگر آپ ایسا فون خرید رہے ہیں جس میں بیٹری نہیں نکلتی تو اپنے فون سے کیمرہ کھولیں اور 'برسٹ' موڈ کو منتخب کریں۔ 'برسٹ موڈ' سے بہت ساری تصاویر لیں اور اگر آپ کو بیٹری جلدی ختم ہونے کا تجربہ ہو تو بیٹری خراب ہے۔ 7)    ہیڈ فون جیک، مائیک اور اسپیکر کو چیک کریں 8)    سم اور میموری سلاٹ چیک کریں 9)    کیمرہ اگر آپ کو کیمرے کے لینس پر کوئی خراش یا دھول نظر آتی ہے تو وہ فون نہ خریدیں کیونکہ یہ آپ کو کبھی بھی اچھی معیاری تصویر نہیں دے گا۔ 10)    فون کی بیرونی کیسنگ کا جائزہ لیں اگر دکاندار آپ کو بتائے کہ فون پہلے ہی کھل چکا ہے تو ہمیشہ فون پر کیا ہوا کام کے بارے میں پوچھیں۔ اگر motherboard پر کچھ کام کیا گیا ہے تو آپ وہ فون کبھی نہیں خریدیں۔",science-technology
212,واٹس ایپ کا آئیکونز فیچر پر کام جاری,https://www.express.pk/story/2733278/whatsapp-icon-feature,"واٹس ایپ ایک دلچسپ نئے تھیم والے آئیکنز پر کام کر رہا ہے جو مستقبل کی اپ ڈیٹ میں اپنے صارفین کے لیے رابطوں اور گروپ چیٹس کے لیے ایک نئی تھیم کا عندیہ ہے۔ ابھی فی الحال کانٹیکٹس، گروپ چیٹس اور کمیونٹیز کے لیے آئیکونز ایک سرمئی رنگ میں دکھائے جاتے ہیں جو پروفائل فوٹوز کے بغیر ایک سادہ اور یکساں شکل فراہم کرتے ہیں۔ تاہم واٹس ایپ اب ان آئیکونز میں متحرک رنگ متعارف کرانے کا منصوبہ بنا رہا ہے جس سے رابطوں اور گروپس کو ایک نظر میں بصری طور پر پہچاننا آسان ہو جائے گا کیونکہ صارفین مخصوص رنگوں کو مخصوص چیٹس کے ساتھ جوڑ سکیں گے۔ یہ بات قابل غور ہے کہ اس فیچر کا تصور اینڈرائیڈ اسٹاک ایپ کی ایڈریس بک میں نظر آنے والے رنگین آئیکنز سے بہت ملتا جلتا ہے، جہاں ہر کانٹیکٹ کو رنگین کوڈ والے آئیکن سے بصری طور پر پہچانا جاتا ہے۔ فیچر کے تحت جب کسی کانٹیکٹ نے پروفائل تصویر سیٹ نہیں کی ہوگی یا رازداری کی ترتیبات کی وجہ سے اسے چھپانے کا انتخاب کیا ہوگا تو واٹس ایپ خود بخود اس کانٹیکٹ کے لیے ایک الگ تھیم والا آئیکن دکھائے گا۔",science-technology
213,سال کا آخری سُپر مون پاکستان سمیت دنیا بھر میں آج دیکھا جائے گا,https://www.express.pk/story/2733268/last-supermoon-will-be-tonight,"2024 کا آخری سپر مون، جسے بیور مون کے نام سے جانا جاتا ہے، آج 15 نومبر کی رات کو نمودار ہوگا۔ یہ آسمانی مظہر اس وقت پیش آتا ہے جب چاند اپنے مکمل مرحلے کے اختتام پر پہنچ جاتا ہے جب کہ وہ زمین کے قریب ترین مقام پر ہوتا ہے جسے perigee کہا جاتا ہے۔ یہی وجہ ہے کہ اس وقت چاند معمول سے بڑا اور روشن دکھائی دیتا ہے۔ چاند 16 نومبر کی صبح 2:58 پر اپنے عروج پر پہنچ جائے گا۔ بہترین نظارے کے لیے 15 نومبر کو غروب آفتاب کے فوراً بعد مشرقی افق کی طرف دیکھنے کی تجویز دی گئی ہے۔اس کے علاوہ Pleiades ستاروں کا جھرمٹ بھی چاند کے قریب دیکھا جاسکے گا جسے Seven Sisters بھی کہا جاتا ہے۔ واضح رہے کہ رواں سال قابل ذکر سپر مونز میں 19 اگست 2024 کا اسٹرجن مون، 18 ستمبر 2024 کا ہارویسٹ مون، 17 اکتوبر 2024 کا ہنٹر مون اور 15 نومبر کا بیور مون 2024 کا چوتھا اور آخری سپر مون ہوگا۔",science-technology
214,"ایپل اپنے صارفین کو 3 ارب پاؤنڈ واپس کرے، کنزیومر گروپ عدالت پہنچ گیا",https://www.express.pk/story/2733180/apple-consumer-group-watchdog-anti-trust,"ٹیکنالوجی کمپنی ایپل کو اپنا کلاؤڈ اسٹوریج سسٹم مبینہ طور پر زبردستی صارفین پر مسلط کرنے کے الزام میں’?Which‘نامی کنزیومر گروپ کی جانب سے صارفین 3 ارب پاؤنڈ کی ادائیگیوں کا قانونی دعویٰ دائر کر دیا گیا ہے۔ برطانیہ کے نگراں ادارے نے دعویٰ کیا ہے کہ امریکی کمپنی نے آئی فون، آئی پیڈ اور میک صارفین کو اپنی تصاویر، ویڈیوز اور دیگر ذاتی ڈیٹا محفوظ کرنے کے لیے کو اپنی آئی کلاؤڈ سروسز میں سائن اپ کرنے کے لیے مجبور کر کے مسابقتی قانون کی خلاف ورزی کی ہے۔ ’?Which‘ کی جانب سے یہ الزام بھی عائد کیا گیا ہے کہ ایپل نے آئی او ایس آپریٹنگ سسٹم استعمال کرنے والے صارفین کے لیے حریف کمپنیوں کی پروڈکٹس کا استعمال مشکل بناتے ہوئے مسابقت کو ختم کر دیا ہے۔ کمپیٹیشن اپیل ٹریبیونل میں دائر کی گئی شکایت کے مطابق ایپل نے 2015 سے آئی کلاؤڈ کی سبسکرپشن کروا کر 4 کروڑ کے قریب صارفین سے اضافی پیسے چارج کیے ہیں۔ ’?Which‘ کے مطابق ایک انفرادی ایپل صارف کو اینٹی کمپیٹیٹیو ایکشنز کے لیے اوسطا 70 پاؤنڈ دینے ہوتے ہیں۔",science-technology
215,امریکی عدالت کا میٹا کو اجارہ داری کے مقدمے کا سامنا کرنے کا حکم,https://www.express.pk/story/2733146/meta-ftc-us-facebook-instagram-whatsapp,امریکا میں ایک عدالت نے ٹیکنالوجی کمپنی میٹا کو امریکا کے فیڈرل ٹریڈ کمیشن (ایف ٹی سی) کی جانب سے دائر کیے گئے مقدمے میں ٹرائل کا سامنا کرنے کا حکم دے دیا۔ مقدمے میں کمیشن نے مؤقف اپنایا ہے کہ کمپنی نے انسٹاگرام اور واٹس ایپ کو سوشل میڈیا پر ابھرتے مقابلے کو کچلنے کے لیے خریدا تھا۔ غیر ملکی خبررساں ادارے کے مطابق جج جیمز بوسبرگ نے فیس بک کے خلاف 2020 میں (ٹرمپ حکومت کے دوران) دائر کیے گئے مقدمے کو ختم کرنے کے لیے میٹا کی موشن کو مسترد کردیا جس میں یہ مؤقف اختیار کیا گیا تھا کہ کمپنی نے انسٹاگرام اور واٹس ایپ کو خرید کر سوشل نیٹ ورک پر اجارہ داری قائم رکھنے کے لیے قانون کے خلاف عمل کیا تھا۔ ایف ٹی سی کے دعوے کے مطابق میٹا (جو اس وقت فیس بک کے طور پر جانا جاتا تھا) نے 2012 میں انسٹاگرام اور 2014 میں واٹس ایپ کو ان کی مالیت سے زیادہ قیمت میں خرید کر موبائل ایکو سسٹم میں مقابلہ کرنے کے بجائے ابھرتے چیلنجز کو ختم کرنے کی کوشش کی۔ جج بوسبرگ نے کمیشن کے اجارہ داری کے دعوے کو تو برقرار رکھا البتہ فیس بک پر عائد کیے گئے اس الزام کو مسترد کردیا کہ پلیٹ فارم تھرڈ پارٹی ایپ ڈیویلپرز کو صرف اس وقت پلیٹ فارم پر رسائی دیتا ہے جب وہ کمپنی کی مرکزی سروسز سے مقابلے نہ کرنے پر رضامندی ظاہر کرتے ہیں۔ عدالت کی جانب سے ٹرائل کی تاریخ کا اعلان نہیں کیا گیا ہے۔,science-technology
216,ملک میں بلاک کیے جانے والے وی پی اینز کی تحقیقات میں اہم انکشاف,https://www.express.pk/story/2733084/use-of-vpns-by-terrorist-revealed,اسلام آباد: ورچوئل پرائیویٹ نیٹ ورکس (وی پی اینز) کی بندش یا بلاکنگ کے معاملے میں ہوش ربا انکشافات ہوگئے۔ ذرائع کا کہنا ہے کہ غیر رجسٹرڈ VPNs کی بندش ملکی سالمیت کے لئے وقت کی اہم ضرورت ہے۔ پاکستان ٹیلی کمیونیکیشن اتھارٹی ( پی ٹی اے) کی جانب سے بے تحاشا غیر قانونی یو آر ایلز (URLs) اور غیر اخلاقی مواد پھیلانے والی ویب سائٹس کو تصدیق کے بعد بلاک کیا جا رہا ہے۔ ان URLs اور ویب سائٹس کی فرانزک چھان بین کے بعد ہو شربا انکشافات سامنے آئے ہیں۔ دہشتگرد VPNs کا استعمال کر کے اپنی شناخت چھپا لیتے ہیں اور ان غیر قانونی VPNsکے ذریعے پروپیگنڈہ اور جعلی معلومات کی تشہیر کر ر ہے ہیں۔ اس سلسلے میں متعدد اکاؤنٹس کی شناخت کر لی گئی ہے جن کی جانچ پڑتال کا عمل جاری ہے۔ گمراہ کن مواد کا پھیلاؤ غیر رجسٹرڈ وی پی این کے ذریعے آسانی سے ممکن ہے۔ دہشت گرد اپنی شناخت چھپا کر دہشت گردانہ کاروائیاں کرتے ہیں۔ غیر مصدقہ وی پی این کے استعمال سے دہشت گرد بھر پور فائدہ اٹھا رہے ہیں جسکا فوری تدارک ضروری ہے۔ واضح رہے کہ ملک میں کوئی ویب سائٹ یا ایپلی کیشن بند ہو تو اسے کھولنے کےلیے وی پی این استعمال کیا جاتا ہے۔ پی ٹی اے نے پاکستان میں غیررجسٹرڈ وی پی این بلاک کرنا شروع کردیے ہیں۔,science-technology
217,انسٹاگرام کا صارفین کے لیے دلچسپ فیچر پر کام جاری,https://www.express.pk/story/2733032/instagram-ai-profile-picture-generator,"فوٹو شیئرنگ پلیٹ فارم انسٹاگرام ایک نئے آپشن کی آزمائش کر رہا ہے جو صارفین کو ان کی پروفائل تصویر کا اے آئی ورژن بنانے میں مدد فراہم کرے گا۔ ایپ محقق الیزینڈرو پیلوزی کی جانب سے پیش کی گئی تصویر میں دیکھا جا سکتا ہے کہ انسٹاگرام اس وقت ایک نئے آپشن پر کام کر رہا ہے جس کو استعمال کرتے ہوئے صارفین پروفائل ایڈیٹنگ آپشنز کے ذریعے اپنی اے آئی پروفائل پکچر بنا سکیں گے۔ صارفین میٹا کے اے آئی امیج جنریشن ٹولز میں جا کر اپنی تصویر کو آسانی کے ساتھ تیار کر سکیں گے۔ میٹا یہ فیچر صرف انسٹاگرام میں ہی نہیں بلکہ فیس بک میں بھی آزما رہا ہے۔ تاہم، ٹِک ٹاک اور اسنیپ چیٹ میں یہ فیچرز بالترتیب ڈریمز اور اے آئی اوتار کریئشن کے نام سے موجود ہیں۔ لہٰذا یہ فیچر متعارف کرانے کے بعد انسٹاگرام بھی ان سوشل میڈیا ایپس کی فہرست آجائے گا جو آسان سا اے آئی پروفائل تصویر بنانے کا فیچر پیش کرتی ہیں۔",science-technology
218,میٹا کا پاکستانی کانٹینٹ کریئٹرز کیلیے کراچی ایونٹ کا انعقاد,https://www.express.pk/story/2733004/meta-content-creators-karachi-event,"ٹیکنالوجی کمپنیمیٹا نے کانٹینٹ کریئٹرز کے ساتھ روابط قائم کرنے کےلیے کراچی میں مختلف سرگرمیوں کا انعقاد کیا۔ اس ضمن میں منعقدہ ایک ایونٹ میں پاکستان بھر سے تقریبا 40 کانٹینٹ کریئٹرز کو مدعو کیا گیا،جہاں میٹا نے فوڈ فیوژن، ساموسی اور اسامہ ناصر جیسے معروف کانٹینٹ کریئٹرز کے ساتھ کام کرتے ہوئے کانٹینٹ تخلیق کرنے میں تعاون کیا۔ جنوب اور جنوب مشرقی ایشیا کے لیے عالمی شراکت داروں کے میٹا کی ڈائریکٹر ریوی سلویانا نے کہا کہ  ہمیں یہ دیکھ کر خوشی ہے کہ پاکستان کریئٹرز اپنی کمیونٹیز کی تشکیل اور فروغ کے لیے میٹا پلیٹ فارمز کو جدید طریقوں سے استعمال کر رہے ہیں۔ اگرچہ پاکستان میں ہمارے پاس کانٹینٹ کریئٹرز اکاؤنٹس کی معاونت کے لیے کوئی مقامی شراکت دار نہیں ہے لیکن ہماری عالمی ٹیم کریئٹرز کو کامیاب ہونے کے لیے درکار وسائل اور مدد فراہم کرنے کے لیے پرعزم ہے جس میں انہیں آن لائن محفوظ رہنے میں مدد دینے کے لیے مختلف ٹولز بھی شامل ہیں۔ انہوں نے کہا کہ ہم پاکستان کی متحرک کریئٹر کمیونٹی کو بااختیار بنانے کے لیے کام جاری رکھیں گے تاکہ وہ اپنی اسٹوریزشیئر کرنے اور اپنا منفرد ٹیلنٹ دنیا کو دکھانے کے علاوہ شائقین سے بامعنی طریقہ سے روابط قائم کرسکیں۔میٹا متعدد ایونٹس اور مہمات کے ذریعے پاکستان کے نوجوان ڈیجیٹل ٹیلنٹ کو مصروف کرتا آیا ہے۔ '' کریئٹر کنیکٹ'' ایونٹ میں میٹا نے اپنے واٹس ایپ چینلز کا آغازکرنے والے کریئٹرز کی کا میابی کا جشن منایا۔",science-technology
219,بکریوں کی تکلیف کی نشان دہی کرنے والا اے آئی سسٹم تیار,https://www.express.pk/story/2732991/goats-ai-system-diagnose,سائنس دانوں نے آرٹیفیشل انٹیلی جنس سسٹم کو بکریوں کی حالتِ تکلیف کی نشاندہی کرنا سِکھا دیا۔ سائنس دانوں کے مطابق یہ ٹول نہ صرف جانوروں کے فلاحی عمل کو بہتر کر سکے گا بلکہ بچوں اور دیگر بے زبان مریضوں کی دیکھ بھال کے لیے نئے طریقے وضع کرنے کی صلاحیت بھی رکھتا ہے۔ عام طور پر جانوروں کے تکلیف میں ہونے کے متعلق سمجھنا مشکل ہو سکتا ہے اور اس فہم کے لیے جانوروں کے ڈاکٹروں پر انحصار کیا جاتا ہے۔ اکثر طبی مسائلے کا حل سادہ سا ہوتا ہے لیکن اس تک پہنچنا کافی مشکل ہو سکتا ہے۔ سائنس دانوں نے یہ سسٹم تکلیف میں مبتلا اور پُرسکون حال میں موجود بکریوں کے چہروں کو فلما کر بنایا گیا۔ ان ویڈیوز کو بعد ازاں ایک مشین لرننگ سسٹم میں ڈالا گیا جن کو ممکنہ طورپر تکلیف میں مبتلا بکریوں کی نشان دہی کرنا سِکھایا گیا تھا۔ محققین کے مطابق سسٹم نے بکریوں میں ان کی کیفیت کی تشخیص 62 سے 80 فی صد کے درمیان درست کی۔ لیکن وہ پُر امید ہیں کہ یہ نظام مزید بہتر ہو جائے گا۔ اب تک اس سسٹم کو صرف 40 بکریوں پر آزمایا گیا ہے لیکن محققین پُر امید ہیں کہ اس سسٹم کو مزید بکریوں اور دیگر انواع کے جانوروں کے متعلق بھی سکھایا جا سکے گا۔,science-technology
220,ایلون مسک کے چیٹ باٹ نے انہیں گمراہ کن خبریں پھیلانے والاقرار دے دیا,https://www.express.pk/story/2732983/grok-elon-musk-x-social-media-misinformation,"ایکس کے سربراہ ایلون مسک کے اپنے آرٹیفیشل انٹیلی جنس ماڈل گروک نے ان کو ایکس (سابقہ ٹوئٹر) پر گمراہ کن خبریں پھیلانے والا قرار دے دیا۔ غیر ملکی خبررساں ادارے کےمطابق ایک صارف گیری کوپنِک نے اے آئی چیٹ باٹ گروک سے دریافت کیا کہ سوشل میڈیا پلیٹ فارم پر سب سے زیادہ گمراہ کن خبریں کون پھیلاتا ہے جس کے جواب میں اے آئی ماڈل نے ایلون مسک کا نام لیا۔ سوال کے جواب میں گروک کا کہنا تھا کہ متعدد تجزیوں، سوشل میڈیا رجحان اور رپورٹ پر مبنی جائزے میں یہ چیز واضح ہوتی ہے کہ جب سے ایلون مسک نے پلیٹ فارم کو خریدا ہے وہ ایکس پر گمراہ کن معلومات پھیلانے والوں میں سے ایک ہیں۔ گروک نے مزید کہا کہ جب وہ گمراہ کن خبر پر کمنٹ کرتے ہیں یا اس کو شیئر کرتے ہیں تو وہ ان کے فالوورز میں مقبول ہوجاتی ہے جس کے حقیقی نتائج مرتب ہوسکتے ہیں، بالخصوص انتخابات جیسے اہم مواقع کے دوران۔ گروک سے جب ایلون مسک کی پھیلائی گئی گمراہ کن خبروں کے متعلق سوال کیا گیا تو چیٹ باٹ نے کہا کہ اس حوالے سے ٹھوس ثبوت اور تجزیہ موجود ہے جو بتاتا ہے کہ ایلون مسک نے انتخابات سمیت متعدد عنوانات پر گمراہ کن معلومات پھیلائی ہیں۔",science-technology
221,سپارکو کا چینی چانگ ای 8 مشن کے ذریعے روور مشن میں شراکت داری کا اعلان,https://www.express.pk/story/2732947/sparco-announced-coordination-with-chinese-moon-mission,"سپارکو نے 2028 میں چینی چانگ ای 8 مشن کے ذریعے روور مشن میں شراکت داری کا اعلان کیا ہے سپارکو کا روور، جس کا وزن تقریباً 35 کلوگرام ہے، چین کے چانگ ای 8 مشن کا حصہ ہوگا، جو بین الاقوامی قمری تحقیقاتی اسٹیشن (ILRS) منصوبے کا ایک حصہ ہے۔ یہ روور چاند کے جنوبی قطب پر اترے گا، جو کہ اپنی دشوار گزار زمین اور ممکنہ سائنسی دریافتوں کے لیے جانا جاتا ہے۔ اس مشن کا مقصد چاند کی سطح کا مطالعہ، سائنسی تحقیق کرنا اور مستقبل کے قمری اور سیاروں کی کھوج کے لیے جدید ٹیکنالوجیز کا تجربہ کرنا ہے۔ اس مشن میں مختلف سائنسی تجربات شامل ہوں گے، جن میں چاندی مٹی کا مطالعہ، چاند کی سطح کا نقشہ بنانا، اور چاند پر انسانوں کی پائیدار موجودگی کے لیے نئی ٹیکنالوجیز کی آزمائش شامل ہے۔ چین کے ساتھ یہ تعاون دونوں ممالک کے مضبوط دو طرفہ تعلقات اور خلائی تحقیق کے مشترکہ وژن کو اجاگر کرتا ہے،ترجمان سپارکو",science-technology
222,جاپانی سائنسدانوں نے لچکدار سولر سیل تیار کرلیا,https://www.express.pk/story/2732939/stretchable-solar-cell-invented,سولر سیل کو PEDOT:PSS کی بنیاد پر ایک ہول ٹرانپورٹ لیئر کے ساتھ بنایا گیا ہے جس میں ایک نئی قسم کے additive کو شامل کیا گیا ہے۔ جاپان میں ریکن سینٹر فار ایمرجنٹ میٹر سائنس کے محققین کے ایک گروپ نے اندرونی طور پر لچکدار سولر سیل بنایا ہے جو زیادہ تناؤ اور کھینچے جانے کے دوران اعلی کارکردگی کی سطح کو برقرار رکھ سکتا ہے۔ سائنسدانوں نے وضاحت کی کہ سولر سیل الیکٹران ٹرانسپورٹ لیئر (ETL) کے بغیر تیار کیا گیا ہے اور ایک ہول ٹرانسپورٹ لیئر کے ساتھ ION E ایڈیٹیو کو شامل کیا گیا ہے۔ یہ ایڈیٹیو سولر سیل کو اندرونی سطح میں تناؤ کو ڈی لوکلائز کرکے اور پوری سطح پر مساوی تقسیم کرکے اعلی لچکداری حاصل کرنے میں مدد کرتا ہے۔,science-technology
223,ایکس کا چیٹ باٹ جلد متعارف کرائے جانے کا امکان,https://www.express.pk/story/2732931/aiks-ka-chi-ba-jld-mtaaarf-krae-jan-ka-amkan,اب تک ایکس سوشل میڈیا نیٹ ورک نے اپنے Grok اے آئی چیٹ بوٹ کو سبسکرائبرز تک محدود رکھا ہے لیکن یہ رپورٹس کے مطابق یہ جلد ہی سب کیلئے دستیاب ہونے والا ہے۔,science-technology
224,افریقی ہاتھی معدومیت کے دہانے پر,https://www.express.pk/story/2732859/afriki-ati-maadomit-k-dan-pr,سائنس دانوں نے خبردار کیا ہے کہ افریقی ہاتھی (جو برِاعظم افریقا کے 37 ممالک میں پھرتے ہیں) معدومیت کے دہانے پر ہیں۔ امریکا کی کولوراڈو اسٹیٹ یونیورسٹی کے جنگلی حیات کے ماہرین کی رہنمائی میں کی جانے والی نئی تحقیق میں ہاتھیوں سے متعلق گزشتہ 53 سال کے ڈیٹا کا جائزہ لیا گیا۔ تحقیق میں معلوم ہوا کہ افریقی ہاتھیوں کی دونوں اقسام (افریکن فاریسٹ ایلیفنٹ اور لرجر افریکن بُش ایلیفنٹ) کی آبادی بڑے پیمانے پر تنزلی کا شکار ہے۔ 50 برس سے تھوڑے زیادہ عرصے میں فاریسٹ ایلیفنٹ کی آبادی میں اوسطاً 90 فی صد جبکہ بُش ایلیفنٹ کی تعداد میں 70 فی صد تک کمی واقع ہوئی ہے۔ مجموعی طور پر ہاتھیوں کی تعداد میں اوسطاً 77 فی صد کمی کا مشاہدہ کیا گیا۔ جس کی بڑی وجہ انسانوں کے سبب ہونے والی ہاتھیوں کی اموات ہے۔ افسوس ناک بات یہ ہے کہ نر ہاتھیوں کو ٹرافی کے لیے اور ان کے قیمتی دانتوں کے اب بھی نشانہ بنایا جا رہا ہے۔ جامعہ کے پروفیسر اور تحقیق کے مصنف جارج وِٹیمائر کا کہنا تھا کہ مجموعی طور پر کہانی آبادی میں تنزلی کی ہے اگرچہ کچھ علاقوں مین ان کے جُھنڈ مضبوط ہوئےہیں۔,science-technology
225,سیکیورٹی ماہرین کی اینڈرائیڈ صارفین کو اسمارٹ فون اپ ڈیٹ رکھنے کی ہدایت,https://www.express.pk/story/2732829/cyber-expert-android-google-smartphones-updates-security-flaws,"سیکیورٹی ماہرین نے اینڈرائیڈ آپریٹنگ سسٹم میں متعدد سیکیورٹی مسائل کی نشان دہی کرنے کے بعد صارفین کو اپنے اسمارٹ فونز اپ ڈیٹ رکھنے کی تجویز دے دی۔ سائبر مجرمان مستقبل بنیادوں پر لوگوں کی ڈیوائسز کو ہیک کرنے کے لیے نِت نئے طریقے تلاش کرنے میں مصروف رہتے ہیں لیکن سائبر سیکیورٹی ماہرین ڈیوائسز یا ایپس میں اُن خامیوں کی نشان دہی کرتے ہیں جن کا ممکنہ طور پر مجرمان فائدہ اٹھا سکتے ہیں۔ اینڈرائیڈ کی مالک کمپنی گوگل کی نظر میں جب بھی کوئی بگ یا مسئلہ آتا ہے تو وہ معمول کے مطابق اپنے آپریٹنگ سسٹم کے لیے ضروری اپ ڈیٹس جاری کرتی رہتی ہے۔ تازہ ترین معاملے میں ماہرین کی جانب سے کل 51 سیکیورٹی خامیوں کی نشان دہی کی تھی جن کو اب دور کر دیا گیا ہے۔ ٹیک کمپنی کا کہنا تھا کہ زیادہ تر مسائل میں اعلیٰ سیکیورٹی مسائل تھے جن کو ریموٹ کوڈ ایگزیکیوشن کہا جاتا ہے، جس کا مطلب ہوتا ہے کہ ہیکر صارف کے ہینڈ سیٹ میں گُھس کر مشکوک سافٹ ویئر فون کو ہاتھ لگائے بغیر انسٹال کر سکتا ہے۔ اس کے لیے بہتر طریقہ یہی ہے کہ فون کی آٹومیٹک اپ ڈیٹس کا آپشن ہمیشہ آن رکھا جائے تاکہ صارفین کسی بھی بگ کا حل جاری ہونے کے ساتھ ہی موصول ہو سکے۔",science-technology
226,واٹس ایپ کا چیٹ فلٹر فیچر پر کام جاری,https://www.express.pk/story/2732750/oas-aip-ka-chi-flr-fichr-pr-kam-jari,,science-technology
227,برطانیہ کی پرانی ترین سیٹلائٹ اپنے مدار سے اچانک ہٹ گئی,https://www.express.pk/story/2732697/brtani-ki-prani-trin-silae-apn-mdar-s-achank-gei,,science-technology
228,یورینس کے متعلق سائنس دانوں کا نیا مطالبہ,https://www.express.pk/story/2732668/solar-system-uranus-nasa,ایک نئی تحقیق میں یہ بات سامنے آئی ہے کہ نظام شمسی کا ساتواں سیارہ یورینس اصل میں اتنا عجیب نہیں جتنا ہم نے سوچا تھا۔ یونیورسٹی کالج لندن (یو سی ایل) کے محققین کے مطابق یورینس کے آس پاس موجود پُر اسرار ماحول ایک غیر معمولی طور پر طاقتور شمسی طوفان کا نتیجہ ہو سکتا ہے جو اس وقت رونما ہوا جب ایک اسپیس کرافٹ اس سیارے کے قریب سے گزر رہا تھا۔ ناسا کے وائجر2 نامی خلائی جہاز نے1986 میں یورینس کے قریب سے پرواز کی تھی اور قریب سے پہلی جھلک پیش کی تھی۔ اس کے بعد سے کوئی اسپیس کرافٹ وہاں تک نہیں پہنچ سکا ہے۔ تحقیق کے شریک مصنف ڈاکٹر ولیم ڈُن کا کہنا تھا کہ ہم جو بھی کچھ یورینس کے متعلق جانتے ہیں وہ وائجر 2 کے سیارے کے دو روزہ دورے پر مبنی ہے۔ ان کا کہنا تھا کہ نئی تحقیق بتاتی ہے کہ سیارے کے عجیب و غریب رویے کے متعلق اس وقت کے خلائی موسم کے حساب سے بتایا جا سکتا ہے جو اس اسپیس کرافٹ کے گزرتے وقت تھا۔ نتائج کی بنیاد پر محققین یہ مطالبہ کر رہے ہیں کہ یورینس واپسی ایک مشن بھیجا جائے تاکہ جس وقت وہاں شمسی طوفان نہ ہو اس وقت وہاں کے متعلق جانا جا سکے۔,science-technology
229,ڈونلڈ ٹرمپ کی فتح؛  بٹ کوائن کی قدر تاریخی بلندیوں پر,https://www.express.pk/story/2732632/donald-trmp-ki-fatah-butt-coin-ki-qader-tareekhi-bulandiyon-par,"امریکی صدارتی انتخابات میں ڈونلڈ ٹرمپ کی فتح بٹ کوائن کے لیے نیک شگون ثابت ہوئی ہے اور کرپٹو کرنسی کی قیمت پہلی بار 80 ہزار ڈالر سے بڑھ گئی ہے۔ ڈونلڈ ٹرمپ نے اپنی انتخابی مہم کے دوران امریکا کو دنیا کا ’ کرپٹو کیپیٹل‘ بنانے کا وعدہ کیا تھا، چنانچہ ان کی جیت کے ساتھ ہی مقبول اور اہم ترین ڈیجیٹل کرنسی کی قیمتوں کو پر لگ گئے ہیں اور ایک بٹ کوائن کی قدر83 ہزار امریکی ڈالر ( 2کروڑ 30 لاکھ روپے سے زائد) کی سطح عبور کرگئی ہے، اور اس میں اضافے کا سلسلہ جاری ہے۔ ماہرین کا کہنا ہے کہ رواں سال اب تک  بٹ کوائن کی قدر میں 80 فیصد اضافہ ہوا ہے اور  2024 کے اختتام تک یہ کرنسی ایک لاکھ ڈالر تک پہنچ سکتی ہے۔ بٹ کوائن کے علاوہ دیگر  کرپٹو کرنسیز بشمول ڈاج کوائن جسے ایلون مسک نے پروموٹ کیا ہے، کی قدر میں بھی اضافہ دیکھا جارہا ہے۔",science-technology
230,واٹس ایپ گروپ ایڈمن کے لیے ’لائسنس‘ لازمی قرار,https://www.express.pk/story/2732604/zimbabwe-government-whatsapp-social-media-group-license,"زمبابوے کی حکومت نے واٹس گروپس کے ایڈمنز کے لیے لائسنس کی نئی شرط کا اعلان کر دیا۔ حکومت کی جانب سے کیا جانے والا یہ اقدام گمراہ کن خبروں کو روکنے اور سوشل میڈیا کے احتساب کو بڑھانے کی جانب ایک قدم ہے۔ غیر ملکی خبررساں ادارے کے مطابق زمبابوے کی حکومت کی جانب سے لائسنس کی مختلف فیسیں رکھی گئی ہیں جس کا تعلق گروپ کی نوعیت پر ہے۔ لائسنس فیس کا تعین 50 ڈالر سے 2500 ڈالر تک کیا گیا ہے۔ زمبابوے کی وزیر اطلاعات مونیکا مٹسوانگوا کا کہنا تھا کہ لائسنس کا طریقہ کار تشدد اور افراتفری کا سبب بننے والی غلط خبروں کے ذرائع کی نشان دہی کرنے میں مدد دے گا۔ لائسنسنگ پروسیس میں گروپ ایڈمنز کو نجی معلومات فراہم کرنی ہوگی، جس کی صورت پرائیویسی کے مسائل پیش آسکتے ہیں۔ حکومت نے ملک میں سیکیورٹی اور امن و امان کی صورت حال کو برقرار رکھنے کے لیے اپنے اس اقدام کا دفاع کیا۔",science-technology
231,کووں کی ایک اور ذہانت سامنے آگئی,https://www.express.pk/story/2732538/another-trick-of-crows,"اب سائنس دانوں نے حال ہی میں دریافت کیا ہے کہ کوے انتہائی انتقامی بھی ہوتے ہیں اور طویل عرصے تک رنجشیں رکھتے ہیں۔ یہ ان لوگوں کو کبھی نہیں بھولتے جو انہیں نقصان پہنچانے کی کوشش کرتے ہیں۔ امریکا کی واشنگٹن یونیورسٹی کے پروفیسر جان مارزلف نے اپنے مطالعے کے آغاز میں ایک خوفناک ماسک کا استعمال کرتے ہوئے سات کووں کو پکڑا اور قید کیا اور کچھ عرصے بعد انہیں چھوڑ دیا۔ چھوڑنے سے پہلے انہوں نے پرندوں کی ٹانگوں پر شناختی ٹیگ لگا دیا۔ اس کے کچھ عرصے بعد پروفیسر مارزلف اور ان کی ٹیم نے وہی ماسک پہن کر یونیورسٹی کے کیمپس کے باہر چکرلگایا، کووں کو کھانا کھلایا اور ان کے رد عمل کو ریکارڈ کیا۔",science-technology
232,فلم دیکھنے کے دوران انسانی دماغ میں کیا تبدیلیاں رونما ہوتی ہیں؟,https://www.express.pk/story/2732529/movies-effects-on-brain,محققین نے رپورٹ کیا کہ دماغی اسکینز سے پتہ چلتا ہے کہ دماغ کے 24 مختلف نیٹ ورکس کے خطے فلم کے دوران مصروف ہوتے ہیں اور اس کی بنیاد اس بات پر ہوتی ہے کہ فلم کونسی ہے اور اسے سمجھنا کتنا مشکل یا آسان ہے سین در سین ۔ سرکردہ محقق اور میساچوسٹس انسٹی ٹیوٹ آف ٹیکنالوجی کے ریسرچ سائنسدان ڈاکٹر رضا راجیمہر نے کہا کہ ایگزیکٹیو کنٹرول ڈومینز عموماً مشکل کاموں میں اس وقت فعال ہوتے ہیں جب علمی بنیاد پر چیزوں کو سمجھنا زیادہ مشکل ہوتا ہے۔,science-technology
233,واٹس ایپ نے صارفین کیلیے ’ڈرافٹ‘ فیچر پیش کردیا,https://www.express.pk/story/2732457/oas-aip-n-sarfin-kili-raf-fichr-pish-krdia,پیغام رسانی کیلیے استعمال ہونے والی میٹا کی زیر ملکیت موبائل ایپلیکیشن واٹس ایپ نے ایک اور نئی سہولت پیش کردی ہے۔ واٹس ایپ پر نظر رکھنے والے ادارے ڈبلیو اے بیٹا انفو کی رپورٹ کے مطابق کمپنی کی جانب سے صارفین کیلیے ایک نیا فیچر تیار کیا گیا ہے جس کے تحت وہ کوئی بھی ڈرافٹ میسج چیٹ کھولے بغیر دیکھ سکیں گے۔ اس فیچر کو کمپنی کی جانب سے ’ڈرافٹ میسج‘ فیچر کا نام دیا گیا ہے جسے پہلے مرحلے میں آزمائش کیلیے آئی فون کے مخصوص صارفین کو پیش کیا گیا ہے۔ ایپل کے صارفین کے لیے آزمائشی طور پر متعارف کرائے گئے ’ڈرافٹ‘ فیچر کو کامیابی کے بعد تمام صارفین کے لیے پیش کیا جائے گا۔ فیچر کے تحت صارفین کے نامکمل پیغامات پر لیبل لگ جائے گا جس کو وہ ایک علیحدہ آپشن ’چیٹ فہرست‘ میں جاکر میسج کھولے بغیر دیکھ اور پھر اس میں ترمیم بھی کرسکے گا۔ اس فیچر کا مقصد غیر ضروری چیٹ کی جھنجھٹ سے صارفین کو سہولت فراہم کرنا ہے۔,science-technology
234,مصنوعی ذہانت کے سسٹم ماحولیات کے لیے سنگین خطرہ قرار,https://www.express.pk/story/2732341/ai-carbon-emission-environment-climate-change,ایک نئی تحقیق میں بتایا گیا ہے کہ مصنوئی ذہانت کے سسٹم بڑے پیمانے پر کاربن اخراج کر رہے ہیں اور یہ صورت حال بدتر ہوتی جا رہی ہے۔ ایک نئے تحقیقی مقالے میں خبردار کیا گیا ہے کہ پیچیدہ ماڈلز کو چلانے اور ان کی تربیت کرنے کے لیے توانائی کی اضافی مانگ ماحولیات پر سنجیدہ نوعیت کے اثرات مرتب کر رہی ہے۔ سسٹم بہتر ہونے کے ساتھ ان کو مزید کمپیوٹنگ پاور اور چلنے کے لیے زیادہ توانائی کی ضرورت ہوتی ہے۔ مثال کے طور پر اوپن اے آئی کا موجودہ جی پی ٹی-4 اپنے گزشتہ ماڈل سے 12 گُنا زیادہ توانائی استعمال کرتا ہے۔ سسٹمز کی تربیت کرنا ایک چھوٹا سا عمل ہے۔ دراصل اے آئی ٹولز کو چلانے کے لیے تربیت کے عمل سے 960 گُنا زیادہ توانائی درکار ہوتی ہے۔ محققین کے مطابق ان اخراج کے اثرات وسیع ہو سکتے ہیں۔ اے آئی سے متعلقہ اخراج ممکنہ طور پر اس انڈسٹری کو سالانہ 10 ارب ڈالر سے زیادہ کا نقصان پہنچا سکتے ہیں اور انہوں نے حکومتوں سے درخواست کی ہے کہ ان اخراج کے پیمائش کے پیمانوں کا تعین کیے جانے کے ساتھ ان کو حد میںرکھنے کے لیے نئی ضوابط یقینی بنائے جائیں۔,science-technology
235,برطانوی کمپنی کی فضائی ٹیکسی کی آزمائش,https://www.express.pk/story/2732228/aircraft-air-taxi-evtol,برطانیہ کی ایک ٹیکنالوجی کمپنی نے فضائی ٹیکسی بنائی ہے جو مانچسٹر سے لِیڈز تک کا فاصلہ ریکارڈ وقت میں طے کر سکتی ہے۔ ٹیک کمپنی ورٹیکل ایرو اسپیس ایک مکمل طور پر برقی ایئر کرافٹ کی آزمائش کر رہی ہے جو فاصلے کے دورانیے کو کم کرنے کی صلاحیت رکھتا ہوگا۔ وی ایکس 4 ایئر کرافٹ بظاہر ہیلی کاپٹر اور جیٹ پلین کا ملاپ لگاتا ہے لیکن تکنیکی اعتبار سے ان میں سے کسی کی بھی خصوصیات نہیں رکھتا۔آفیشلی یہ ایک ای وی ٹی او ایل یعنی عمودی ٹیک آف اور لینڈنگ کرنے والا برقی ایئر کرافٹ ہے۔ کمپنی کے سی ٹی او مائیکل سروینکا کا کہنا تھا کہ ہم ایرو اسپیس کے لیے ایک انتہائی دلچسپ وقت میں موجود ہیں۔ ہم نے جیٹ دور کے بعد سے ایرو اسپیس کے حفاظت اور کارکردگی میں کافی تبدیلیاں دیکھی ہیں۔ انہوں نے کہا کہ جب ہم ایرو اسپیس کے متعلق سوچتے ہیں تو ہم میں سے اکثر طویل فاصلے کے لیے ایئر کرافٹ کے متعلق خیال آتا ہے۔ لیکن ہم شہر کے ٹریفک سے بچنے کے لیے ایئر کرافٹ کا استعمال کرنا پسند کریں گے۔,science-technology
236,یوٹیوب صارفین کے لیے اہم تبدیلی متعارف کرانے جا رہا ہے,https://www.express.pk/story/2732211/youtube-interface-playback-slider,"ویڈیو اسٹریمنگ پلیٹ فارم یوٹیوب اینڈرائیڈ اور آئی او ایس صارفین کے لیے پلے بیک اسپیڈ کنٹرول کے ڈیزائن میں تبدیلی متعارف کرانے جا رہا ہے۔ اب تک ایپ میں پلے بیک اسپیڈ کا ایک بڑا سا انٹرفیس کھلتا تھا جس سے اسمارٹ فون کی  آدھی اسکرین چھپ جاتی تھی اور 0.25x, 0.5x, 0.75x, نارمل, 1.25x, 1.5x, 1.75x, اور 2x کے آپشن سامنے آتے تھے۔ اب کمپنی کی جانب سے اس یوزر انٹرفیس کے سائز کو چھوٹا کیا جا رہا ہے جو کہ اسکرین پر بالکل نیچے کی جانب دِکھائی دے گا۔ انٹرفیس میں پانچ پری سیٹ کی ترتیب پیش کی جائے گی جس میں 0.25، 1.0 نارمل، 1.2، 1.5 اور 2.0 کے آپشن شامل ہوں گے۔ اس کے ساتھ انٹرفیس میں ایک سلائیڈر کا اضافہ کیا جائے گا جس کو پلس اور مائنس بٹن استعمال کرتے ہوئے یا سلائیڈر کو انگلی سے آگے پیچھے کرتے ہوئے 0.5 کے حساب سے کمی یا پیشی کی جا سکے گی۔",science-technology
237,آسٹریلیا: 16 سے سال سے کم عمر افراد کیلئے سوشل میڈیا پر پابندی,https://www.express.pk/story/2732166/australia-bans-social-media,آسٹریلیا کے وزیر اعظم انتھونی البانی نے کہا ہے کہ حکومت 16 سال سے کم عمر بچوں کے لیے سوشل میڈیا پر پابندی کے لیے قانون سازی کرے گی۔ وزیر اعظم انتھونی البانی نے ایک نیوز کانفرنس میں کہا کہ سوشل میڈیا ہمارے بچوں کو نقصان پہنچا رہا ہے۔ قانون سازی اس سال پارلیمنٹ میں متعارف کرائی جائے گی اور قانون سازوں کی طرف سے اس کی توثیق کے 12 ماہ بعد نافذ العمل ہوگی۔ انہوں نے مزید کہا کہ والدین کی رضامندی رکھنے والے صارفین کے لیے بھی کوئی رعایت نہیں ہوگی۔ انہوں نے کہا کہ ذمہ داری سوشل میڈیا پلیٹ فارمز پر ہوگی کہ وہ یہ ظاہر کریں کہ وہ رسائی کو روکنے کے لیے معقول اقدامات کر رہے ہیں۔ کیونکہ یہ ذمہ داری والدین یا نوجوانوں پر نہیں ہوگی۔ دوسری جانب وزیر مواصلات مشیل رولینڈ نے کہا کہ متاثر ہونے والے پلیٹ فارمز میں میٹا پلیٹ فارم انسٹاگرام اور فیس بک کے ساتھ ساتھ ٹک ٹاک اور ایلون مسک کا ایکس شامل ہوں گے۔ یوٹیوب کے بھی قانون سازی کے دائرہ کار میں آنے کا امکان ہے۔,science-technology
238,چینی سائنس دانوں کا خفیہ خلائی ہتھیار بنانے کا دعویٰ,https://www.express.pk/story/2732054/secret-space-weapon-chinese-scientists-star-wars,"چینی سائنس دانوں نے دعویٰ کیا ہے کہ انہوں نے ایک ’حقیقی ڈیتھ اسٹار‘ بنا لیا ہے جو خلاء میں موجود دشمنوں کے سیٹلائیٹس کو تباہ کرنے کی صلاحیت رکھتا ہے۔ ڈیتھ اسٹار مشہور سائنس فکشن فلم ’اسٹار وارز‘ میں دِکھایا گیا ایک ہتھیار ہے جو ایک سیارے کو تباہ کرنے کی صلاحیت رکھتا ہے۔ سائنس فکشن فلموں سے متاثر ہو کر بنایا گیا یہ ہتھیار مائیکرو ویو شعاعوں کی پلسز کو ملا کر ایک طاقتور شعاع بناتا ہے۔ ان کے ملنے کے لیے الیکٹرو میگنیٹک پلسز کو ایک ہی ہدف کو ایک سیکنڈ کے 1700 کھرب حصے کو نشانہ بنانا ہوتا ہے۔ اور ایسا کرنے کے لیے جدید جی پی ایس سیٹلائیٹ پر نصب ایٹمی گھڑیوں سے زیادہ وقت کی درستی کی ضرورت ہوتی ہے۔ یہ ایک کہ ایسا کام ہے جو اس سے قبل ناممکن سمجھا جاتا تھا۔ یہ ہتھیار اپنے ممکنہ ملٹری استعمال کے لیے تمام آزمائشی مراحل سے پورے کر چکا ہے جو ’الٹرا-ہائی ٹائم پریسیشن سنکرونائزیشن‘ کی بدولت ممکن ہوا ہے۔ ماہرین کا کہنا ہے کہ اس شے کو متعدد مقاصد کے لیے استعمال کیا جا سکتا ہے جس میں تعلیمی اور تربیتی، نئی ٹیکنالوجی کی تصدیق اور ملٹری مشقیں شامل ہیں۔ ساؤتھ چائنا مارننگ پوسٹ کے مطابق یہ خفیہ خلائی ہتھیار سات مائیکرو ویو فائرنگ ’وہیکلز‘ کا استعمال کرتا ہے۔ یہ وہیکلز ایک بڑے رقبے میں لگے ہوتے ہیں لیکن ایک ساتھ فائرنگ کرتے ہیں تاکہ ایک طاقتور شعاع سے حملہ کر سکیں۔",science-technology
239,سورج سے ایک بار پھر شدید توانائی کا اخراج,https://www.express.pk/story/2732036/solar-flare-intense-energy-emission-nasa,"امریکی خلائی ادارے ناسا کا کہنا ہے کہ سورج سے شدید نوعیت کی توانائی کی لپٹوں کا اخراج ہوا ہے جس کی درجہ بندی ایکس 2.3 یعنی انتہائی شدید ایکس کلاس لپٹوں کے طور پر کی گئی ہے۔ خارج ہونے والی توانائی کی نشان دہی ناسا کے سولر ڈائنامکس آبزرویٹری نے کی جس کا کام مستقل بنیادوں پر سورج کی سطح کا مشاہدہ کرنا ہے تاکہ ایسے وقوعات کی نشان دہی کی جا سکے۔ شمسی لپٹیں سورج سے توانائی کا ایسا طاقتور اخراج ہوتی ہیں جس سے زمین پر زندگی کے لیے خطرات پیدا ہو سکتے ہیں۔ اگرچہ یہ توانائی زمین پر جنوبی اور شمالی روشنیوں کا سبب بنتی ہیں لیکن اس کی وجہ سے مواصلاتی نظام، الیکٹریکل گرڈ اور دیگر اہم انفرا اسٹرکچر کو نقصان پہنچ سکتا ہے۔ سورج اس وقت اپنے گیارہ سالہ شمسی چکر کے عروج کے دور میں داخل ہو رہا ہے اور اس دوران شمسی موسم ممکنہ طور پر شدت اختیار کر سکتا ہے۔ ماہرین تواتر کے ساتھ اس متعلق خبردار کر چکے ہیں کہ طاقتور شمسی لپٹیں ایسے اہم انفرا اسٹرکشر کو نقصان پہنچا سکتی ہیں جن پر زندگی کا انحصار ہوتا ہے۔",science-technology
240,خلاء میں زندگی کی تلاش کے لیے ڈریگن فلائی مشن بھیجنے کا منصوبہ,https://www.express.pk/story/2731911/nasa-dragon-fly-mission-saturn-titan-moon,امریکی خلائی ادارہ ناسا نظامِ شمسی کے چھٹے سیارے زحل کے چاند پر زندگی کی تلاش کے لیے ڈرون بھیجنے کی منصوبہ بندی کر رہا ہے۔ ڈریگن فلائی پروب زمین سے تقریباً 74 کروڑ 50 لاکھ میل فاصلے پر موجود زحل کے سب سے بڑے چاند ٹائٹن کا معائنہ کرے گا۔ اس اسپیس کرافٹ کی لانچ جولائی 2028 میں متوقع ہے جو ٹائٹن تک 2034 میں پہنچے گا۔ ناسا کی جانب سے اس مشن کے متعلق اعلان 2019 میں کیا گیا تھا اور اب چار برس کے اندر اس منصوبے کو عملی جامہ پہنا دیا جائے گا۔ اس وقت کے ناسا ایڈمنسٹریٹر جم برائڈنسٹائن کا کہنا تھا کہ ڈریگن فلائی مشن کے ساتھ ناسا ایک بار پھر ایک ایسا کام کرے گا جو کوئی اور نہیں کر سکتا۔ ان کا کہنا تھا کہ پُراسرار بحری دنیا کے حوالے سے تحقیق کائنات میں زندگی کے متعلق معلومات میں انقلابی تبدیلی لا سکتی ہے۔ ناسا کے مطابق ٹائٹن نظامِ شمسی کا دوسرا بڑا چاند ہے اور اس کی فضاء زمین کی طرح نائٹروجن پر مبنی ہے۔,science-technology
241,ٹرمپ کی فتح؛ بٹ کوائن کے نرخ تاریخ کی بلند ترین سطح پر پہنچ گئے,https://www.express.pk/story/2731867/cryptocurrency-bitcoin-price-jumps-donald-trump-president,امریکی صدارتی انتخابات میں ڈونلڈ ٹرمپ کی فتح کے بعد بِٹ کوائن کے نرخ تاریخ کی بلند ترین سطح تک پہنچ گئے ہیں۔ غیر ملکی خبر رساں ادارے کے مطابق بدھ روز دنیا کی سب سے قیمتی کرپٹو کرنسی نے 75 ہزار ڈالر کی ریکارڈ سطح عبور کرتے ہوئے مارچ میں بنایا اپنا ریکارڈ توڑ ڈالا۔ ڈونلڈ ٹرمپ کے صدارتی انتخابات میں فتح کی خبر کے نتیجے میں چند ہی گھنٹوں کے اندر کرپٹو کرنسی کی قیمت میں 10 فی صد سے زیادہ کا اضافہ دیکھنے میں آیا۔ ریپبلکن امیدوار نے اپنی صدارتی مہم میں خود کو ‘کرپٹو کینڈیڈیٹ (امیدوار)‘ کے طور پر پیش کیا تھا اور فتح کی صورت میں اس متعلق اطمینان بخش قانون سازی کرنے اور یو ایس بِٹ کوائن ریزرو بنانے کا وعدہ کیا تھا۔ ڈونلڈ ٹرمپ کی پرو-کرپٹوکرنسی پوزیشن کو کرپٹو انڈسٹری کی پراسیکیوشن کے خاتمے کے عزم اور امریکا کو دنیا کی بِٹ کوائن سپر پاور بنانے کے طور پر دیکھا گیا ہے۔,science-technology
242,جنوبی کوریا نے میٹا پر ڈیڑھ کروڑ ڈالر کا جرمانہ عائد کردیا,https://www.express.pk/story/2731855/meta-facebook-instagram-whatsapp-data-sharing-south-korea-fine,"جنوبی کوریا کے ایک نگراں ادارے نے ٹیکنالوجی کمپنی میٹا پر ڈیڑھ کروڑ ڈالر کا جرمانہ عائد کر دیا۔ کمپنی پر یہ جرمانہ فیس بک صارفین کی حساس معلومات (بشمول سیاسی و مذہنی نظریات) غیر قانونی طور پر اکٹھا کر کے ہزاروں مشتہرین کو شیئر کرنے کے سبب عائد کیا گیا ہے۔ جنوبی کورین حکام کی جانب سے عائد کیا جانے والا یہ جرمانہ میٹا پر گزشتہ برسوں میں عائد کیے جانے والے جرمانوں میں تازہ ترین ہے، جس کی وجہ حکام کی جانب سے کمپنی کی نجی معلومات کو سنبھالنے کے عمل کی نگرانی میں اضافہ ہے۔ چار سال تک جاری رہنے والی تحقیقات میں جنوبی کوریا کے پرسنل انفارمیشن پروٹیکشن کمیشن نے یہ نتیجہ اخذ کیا کہ میٹا نے غیر قانونی طور پر تقریباً نو لاکھ فیس بک صارفین کی حساس معلومات اکٹھا کی، اور کمپنی نے یہ ڈیٹا چار ہزار مشتہرین کے ساتھ شیئر کیا۔۔ اس معلومات میں ان صارفین کے مذہبی اور سیاسی نظریات شامل تھے۔ جنوبی کوریا کا پرائیویسی قانون صارفین کی سیاسی یا مذہبی جیسی نجی معلومات کی سخت حفاظت کا حکم دیتا ہے اور کمپنیوں کو یہ ڈیٹا صارفین کی مرضی کے بغیر استعمال نہ کرنے کا پابند کرتا ہے۔",science-technology
243,دوسری بار صدر بننے والے ڈونلڈ ٹرمپ نے ایلون مسک کو ابھرتا ستارہ قرار دے دیا,https://www.express.pk/story/2731821/donald-trump-praises-elon-in-victory-speech,امریکی صدارتی انتخابات 2024 میں اپنی فتح کے بعد عوام سے تقریر کرتے ہوئے ڈونلڈ ٹرمپ نے ٹیسلا اور اسپیس ایکس کے سربراہ ایلون مسک سمیت بہت سے لوگوں کا شکریہ ادا کیا۔,science-technology
244,ایئر بس کا سپر چوپر پر کام جاری,https://www.express.pk/story/2731738/helicopter-chopper-airbus-high-speed,فرانسیسی طیارہ ساز کمپنی ایک ایسے آزمائشی سُپر چوپر پر کام کر رہی جو 260 میل فی گھنٹہ کی رفتار سے پرواز کرنے کی صلاحیت رکھتا ہوگا۔ ایئر بس کا یہ ہائی اسپیڈ ہیلی کاپٹر ایئر بس ریسر ممکنہ طور پر سفر کے دورانیے کو ڈرامائی حد تک کم کر سکتا ہے۔ اپنی ٹاپ اسپیڈ پر پیرس اور لندن کے درمیان 213 میل کا فاصلہ یہ چوپر 50 منٹ میں پورا کر سکتا ہے۔ عام طور پر ہیلی کاپٹر 75 سے 150 میل فی گھنٹہ کی رفتار سے پرواز کرتے ہیں لیکن ایئر بس کے ایرو ڈائنامک ڈیزائن نے ایئر بس ریسر کو تیز پرواز کرنے کے قابل بنایا ہے اور ممکنہ طور پر اس کا اڑایا جانا نسبتاً کم مہنگا ثابت ہوگا۔ ہیلی کاپٹر کے متعلق بتایا گیا ہے کہ سفر کے دوران جب یہ عام ہیلی کاپٹر سے زیادہ رفتارسے پرواز کرتا ہے تو ان کے مقابلے میں 20 فی صد کم ایندھن استعمال کرتا ہے۔ ایئر بس نے اپنے اس ریسر کی رُونمائی جون 2017 میں تھی اور اس نے اپنی پہلی پرواز رواں برس مکمل کی تھی۔ اس ہیلی کاپٹر کی تخلیق کا مقصد ہائی اسپیڈ مشن کا انجام دیا جانا ہے۔ مثال کے طور پر ایئر بس کا کہنا ہے کہ اس ہیلی کاپٹر کو ایمرجنسی میڈیکل سروسز کے لیے استعمال کیا جا سکے گا۔,science-technology
245,لکڑی سے بنا دنیا کا پہلا سیٹلائیٹ خلاء کے لیے روانہ,https://www.express.pk/story/2731691/lki-s-bna-dnia-ka-pla-silaei-khla-k-li-roan,"جاپان میں لکڑی سے بنایا گیا دنیا کا پہلا سیٹلائیٹ خلاء کے لیے روانہ کر دیا۔ کیوٹو یونیورسٹی اور ایک مقامی کمپنی سُومیٹومو فاریسٹری کی جانب سے بنایا گیا لِنگو سیٹ اسپیس ایکس مشن کے ذریعے بین الاقوامی خلائی اسٹیشن تک پہنچے گا اور بعد ازاں زمین سے تقریباً 400 کلو میٹر کی بلندی پر مدار میں چھوڑ دیا جائے گا۔ ہتھیلی کے برابر اس سیٹلائیٹ کا کام خلاء کی تحقیق کے لیے قابلِ تجدید مواد کے استعمال کی آزمائش کرنا ہے۔ خلانورد اور کیوٹو یونیورسٹی سے تعلق رکھنے والے ٹکاؤ ڈوئی کا کہنا تھا کہ لکڑی کو استعمال کرتے ہوئے ہم خلاء میں گھر بنا سکیں گے، رہ سکیں گے اور ہمیشہ کام کر سکیں گے۔ چاند اور مریخ پر درخت اگانے اور لکڑی کے گھر بنانے کے 50 سالہ منصوبے کے ساتھ ڈوئی کی ٹیم نے ناسا کا مستند شدہ سیٹلائیٹ کو بنانے کا فیصلہ کیا تاکہ لکڑی کو خلاء میں استعمال کے قابل مٹیریل ثابت کیا جا سکے۔ جامعہ کے پروفیسر کوجی مُوراتا کا کہنا تھا کہ 20 ویں صدی کے ابتداء میں طیارے لکڑی سے بنائے جاتے تھے۔ لکڑی سے بنے سیٹلائیٹ کو بھی قابلِ استعمال ہونا چاہیے۔ لکڑی خلاء میں زمین کے مقابلے میں زیادہ پائیدار ہوگی کیوں کہ وہاں نہ پانی ہے نہ آکسیجن جس کی وجہ سے نہ تو وہ خراب ہوگی نہ پھولے گی۔",science-technology
246,SPARK 30C:  انتہائی پائیدار اسمارٹ فون,https://www.express.pk/story/2731682/techno-spark-30c-smart-phone,"فون خریدتے وقت صارفین کیلئے پائیداری ایک اہم جز ہے۔چونکہ اسمارٹ فونز ہماری روزمرہ کی زندگی کا ایک لازمی حصہ بن چکے ہیں،اور لوگ تیزی کے ساتھ روزمرہ کے استعمال پر پورا اترنے والی ڈیوائسز کی تلاش میں ہیں۔ ایک پائیدار فون بھروسے کی علامت ہے اور وہ بار بار مرمت کی ضرورت سے بچاتا ہے، دیرپا استعمال کو یقینی بنا کر پیسے کا درست نعم البدل فراہم کرتا ہے۔کسی بھی فون کے پانی سے بچاؤ کی صلاحیت اور اس کا مکمل معیار فون کی خریداری سے متعلق فیصلوں پر اثر انداز ہوتا ہے،کیونکہ یہ فون کے استعمال اور پائیداری پر اثر اندا ہوتا ہے۔",science-technology
247,دو نوعمروں کی خودکشی کے بعد ٹک ٹاک پر مقدمہ دائر,https://www.express.pk/story/2731663/two-suicides-lead-family-to-sue-tiktok,,science-technology
248,اسپیس ایکس راکٹ عالمی خلائی اسٹیشن عملے کیلئے بنیادی ضروریات کا سامان لیکر روانہ,https://www.express.pk/story/2731638/iss-supplies-transported,,science-technology
249,خلائی مخلوقات کی امریکی جوہری ہتھیاروں میں دلچسپی,https://www.express.pk/story/2731610/aliens-interested-in-us-nuclear-arms,,science-technology
250,ٹریفک مسائل سے نمٹنے کے لیے ایئر بس کی فضائی ٹیکسی,https://www.express.pk/story/2731574/air-taxi-airbus-evtols,طیارہ ساز کمپنی ایئر بس نے ایک برقی فضائی ٹیکسی بنائیہے جو لوگوں کو ٹریفک کی جھنجھٹ سے نکال کر منٹوں میں شہر میں ایک جگہ سے دوسری تک پہنچا دے گی۔ 70 میل فی گھنٹہ کی رفتار سے اڑنے والی سٹی ایئر بس نیکسٹ جین نامی یہ ٹیکسی چھوٹے فاصلے عبور کرنے کی بھرپور صلاحیت رکھتی ہے۔ عمودی ٹیک آف اور لینڈ کرنے والا یہ فضائی وہیکل مکمل طور برقی توانائی سے چلتا ہے اور اس کے اندر چار افراد کے بیٹھنے کی گنجائش ہے۔ اس ٹیکسی کو فضاء میں مسلسل چارج کیا جا سکتا ہے اور بلا تعطل آپریشن جاری رکھا جا سکتا ہے۔ٹیکسی کے پر 40 فِٹ تک پھیلے ہوئے ہیں اور یہ عمودی پرواز کے لیے آٹھ پروپیلرز کا استعمال کرتا ہے۔ ایئر بس کا کہنا ہے کہ اس کو بڑے شہروں میں متعدد امور کے لیے استعمال کیا جا سکے گا۔,science-technology
251,انسانی ٹشو کی حد درجہ نقل بنانے والا بائیو پرنٹر ایجاد,https://www.express.pk/story/2731509/bio-printer-human-cells-tissue-technology-fast,"آسٹریلیا کے بائیومیڈیکل انجینئروں نے ایک تھری ڈی پرنٹنگ سسٹم (بائیو پرنٹر) ایجاد کیا ہے جو کہ انسانی جسم کے مختلف بافتوں (دماغ کے نرم بافتوں سے لے کر کارٹیلج اور ہڈی جیسے سخٹ مٹیریل) کی حد درجہ نقل بنانے کی صلاحیت رکھتاہے۔ یہ نئی ٹیکنالوجی کینسر کے محققین کو مخصوص اعضاء اور بافتوں کی نقل بنانے کے لیے ایک جدید آلہ فراہم کرتی ہے، جو نئی فارماسوٹیکل تھراپیز کو وضع کرنے میں واضح بہتری لا سکتا ہے۔ کمرشل بنیادوں پر دستیاب تھری ڈی بائیو پرنٹر کم رفتار تہہ بہ تہہ فیبریکیشن کے طریقے پر مبنی ہیں، جس کو متعدد مسائل کا سامنا ہوتا ہے۔ اس طریقہ کار میں پرنٹنگ کی تکمیل میں گھنٹوں کا وقت لگ سکتا ہے جس سے عمل کے دوران زندہ خلیوں کی بقا کو نقصان پہنچ سکتا ہے۔ مزید یہ کہ پرنٹنگ کے بعد تجزیے اور امیجنگ کے لیے خلیوں کے سانچوں کو احتیاط کے ساتھ اسٹنڈرڈ لیبارٹری پلیٹس میں منتقل کرنا ہوتا ہے۔ لیکن یونیورسٹی آف میلبرن کے محققین کی ٹیم نے پیچیدہ آپٹیکل پر مبنی نظام بنا کر تہہ بہ تہہ فیبریکیشن کے طریقے کو بدل دیا ہے۔ یہ نئی تکنیک تھری ڈی خلیاتی سانچے پرنٹ کرنے کے لیے وائبریٹنگ ببلز کا طریقہ استعمال کرتی ہے جو کہ روایتی طریقے سے تقریباً 350 گُنا تیز ہے اور محققین کو خلیاتی مضبوطی کے حامل انسانی بافتوں کی درست نقل بنانے میں مدد دیتی ہے۔",science-technology
252,میکسیکو کے جنگلات میں صدیوں سے چُھپی مایا تہذیب کی باقیات دریافت,https://www.express.pk/story/2731479/mexican-maya-civilization-discovered,,science-technology
253,سعودی عرب میں 4000 سال پرانی آبادکاری کی باقیات دریافت,https://www.express.pk/story/2731471/4000-years-old-town-found-in-saudi-arabia,النطح نامی یہ قصبہ خیبر میں فصیلوں والے نخلستان میں پایا جاتا تھا جو صحرا سے گھرا ہوا ایک سرسبز علاقہ تھا۔,science-technology
254,"اب قبل از پیدائش بچوں کی ذہانت چیک کرائیں، وہ بھی 50 ہزار ڈالرز میں",https://www.express.pk/story/2731455/iq-check-in-in-vitro-babies,,science-technology
255,چیٹ جی پی ٹی میں نیا فیچر متعارف,https://www.express.pk/story/2731324/chatgpt-new-feature,,science-technology
256,چینی فوج کیلئے نیا اے آئی ماڈل تیار,https://www.express.pk/story/2731323/chini-foj-kile-nia-a-aei-mal-tiar,,science-technology
257,دو گھورتی آنکھوں جیسی ڈراؤنی کہکشاؤں کی تصویر جاری,https://www.express.pk/story/2731249/nasa-spiral-galaxies-universe-jet-propulsion,امریکی خلائی ادارے ناسا کی دور بینوں نے دور دراز خلاء میں دو گھورتی آنکھوں جیسی ڈراؤنی کہکشاؤں کی تصویر جاری کردی۔ تصویر میں دیکھی جانے والی یہ اسپائرل کہکشائیں زمین سے 11 کروڑ 40 لاکھ نوری سال فاصلے پر موجود ہیں جن کے نام آئی سی 2163 اور این جی سی 2207 ہیں۔ جاری کی گئی تصویر میں سرخ اور گلابی چمکیلے رنگوں کے پس منظر میں تاریک کائنات اور دور دراز موجود کئی کہکشائیں موجود ہیں۔ ناسا کی جیٹ پروپلژن لیبارٹری کے مطابق کہکشاؤں کے رنگوں کی وضاحت جیمز ویب اسپیس ٹیلی اسکوپ کی مِڈ-انفرا ریڈ لائٹ اور قابلِ دید اور الٹرا وائلٹ روشنی ناسا کی ہبل اسپیس ٹیلی اسکوپ کی مدد سے ممکن ہوئی۔ جیمز ویب اسپیس ٹیلی اسکوپ میں نصب مِڈ انفرا ریڈ آلا (جس کو MIRI بھی کہا جاتا ہے) ایسا آلہ ہے جو کہکشاؤں کی نئی خصوصیات سامنے لانے میں مدد دیتا ہے۔ ناسا کے مطابق دائیں جانب موجود آئی سی 2163 کروڑوں برس قبل آہستہ آہستہ این جی سی 2207 کے پیچھے سرک گئی ہے۔,science-technology
258,آرٹیمس تھری مشن میں خلانورد کہاں لینڈ کریں گے؟,https://www.express.pk/story/2731236/artemis-mission-moon-landing-nasa,"امریکی خلائی ادارے ناسا نے چاند پر خلانوردوں کے اترنے کے لیے متعدد جگہوں کا انتخاب کر لیا۔ ایجنسی کی جانب سے انسان کو چاند پر دوبارہ بھیجنے کا مشن آرٹیمس تھری ستمبر 2026 میں متوقع ہے۔ اپولو مشن کے بعد گزشتہ 50 برسوں یہ پہلا موقع ہوگا جب انسان چاند پر اترے گا۔ ناسا میں چاند تا مریخ پروگرام کی ایک عہدے دار لیکیشا ہاکنز نے ایک بیان میں کہا کہ آرٹیمس انسانیت کو چاند پر واپس لے کر جانے کے ساتھ ان دیکھے مقامات کا مشاہدہ کرائے گا۔ ناسا کی جانب سے ان خطوں کا انتخاب عملے کی چاند کے جنوبی قطب کے قریب بحفاظت لینڈنگ کے عزم کو ظاہر کرتا ہے۔ ناسا نے اس مشن کے لیے چاند پر لینڈنگ کے نو ممکنہ مقامات کا انتخاب کیا ہے اور یہ سب جنوبی قطب کے قریب ہیں۔ ادارے کے انجینئروں اور سائنس دانوں نے لونر ریکونائسینس آربیٹر اور دیگر مطالعوں سے حاصل ہونے والے ڈیٹا کو استعمال کرتے ہوئے چاند کے جنوبی قطب کا جائزہ لیا ہے۔ (تصویر: ناسا) منتخب کیے گئے علاقوں میں سلیٹر پلین، نوبِل رِمز 1 اور 2، مونس موٹن، ڈی گرلیش رِم 2، مونس موٹن پلیٹو، میلاپرٹ میسِف، ہیورتھ اور کیبیئس بی کے قریب ایک چوٹی ہے۔",science-technology
259,غیراخلاقی مواد؛ ٹک ٹاک پر ایک لاکھ 13 ہزار 133 اکاؤنٹس بلاک,https://www.express.pk/story/2731220/ghair-akhalaqi-mawad-tik-tok-par-ek-laakh-13-hazar-133-accounts-block,"پاکستان ٹیلی کمیونی کیشن اتھارٹی (پی ٹی اے) نے پشاور ہائیکورٹ میں ٹک ٹاک اور دیگر سوشل میڈیا اکاؤنٹس پر فحش اور توہین مذہب مواد اپ لوڈ کرنے سے متعلق رپورٹ جمع کروادی۔ پی ٹی اے رپورٹ کے مطابق 2020 سے اب تک 1 لاکھ 14 ہزار 15 غیراخلاقی ویڈیوز ٹک ٹاک پر اپ لوڈ کی گئیں جس پر ایک لاکھ 13 ہزار 133 اکاؤنٹس بلاک کئے گئے۔ مذہب کے خلاف 2 ہزار 463 پوسٹس اپ لوڈ ہوئیں جنہیں بلاک کیا گیا۔ رواں سال 25 ہزار 267 غیراخلاقی مواد اپ لوڈ کیا گیا جس پر 24 ہزار 800 اکاؤنٹس کو بلاک کیا گیا۔ فیس بک، انسٹاگرام، یوٹیوب، ایکس(ٹیوٹر) اور دیگر سوشل میڈیا اکاؤنٹس پر 13 لاکھ 89 ہزار 181 غیر اخلاقی مواد اپ لوڈ ہوا جس میں سے 13 لاکھ 3 ہزار 578 لنکس بلاک کئے گئے۔ فیس بک کے 1 لاکھ 47 ہزار 579، انسٹاگرام پر 22 ہزار 357، اسنیک ویڈیو پر 6 ہزار 728 268، ٹک ٹاک کے 1 لاکھ 25 ہزار 600، یوٹیوب کے 53 ہزار 162، ایکس پر 53 ہزار 842  لنکس بلاک کے گئے۔",science-technology
260,اوزون میں سوراخ بحالی کی طرف گامزن,https://www.express.pk/story/2731174/aozon-mi-sorakh-bhali-ki-trf-gamzn,,science-technology
261,کاربن کھانے والا بیکٹیریا دریافت,https://www.express.pk/story/2731113/bacteria-carbon-consumption-pollution-ocean-climate-change,"سائنس دانوں نے سمندی سیانو بیکٹیریا کی ایک خاص قسم دریافت کی ہے جو تیزی کے ساتھ کاربن ڈائی آکسائیڈ کی کھپت اور ذخیرہ کرنے کی صلاحیت رکھتی ہے۔ یہ بیکٹیریا (جس کی منفرد کثافت اس کو سمندر کی تہہ تک جانے میں مدد دیتی ہے) سمندر سے کاربن کو کشید کرنے یا موسمیاتی تغیر کے مسئلے کو حل کرنے کے لیے ماحول سے کاربن ڈائی آکسائیڈ کو ختم کرنے میں مدد گار ثابت ہو سکتا ہے۔ نیلے سبر الگئی یا مائیکرو الگئی کے نام سے جانے جانے والےیہ سیانو بیکٹیریا در اصل الگئی نہیں ہوتے۔ یہ ایک خلیاتی ضیائی تالیفی بیکٹیریا ہوتے ہیں جو نمکین پانی، تازہ پانی اور مکس پانی میں پھیلتے ہیں۔ الگئی کی طرح یہ بیکٹیریا تیزی سے پھیلتا ہے جو اس کو ماحولیاتی منصوبوں کے لیے ایک عملی آلہ بناتاہے۔ سیانو بیکٹیریا کی یہ قسم UTEX 3222کہلاتی ہے البتہ، ہارورڈ کے محققین نے اس کو اس کے سائز کی وجہ سے ’چونکُوس‘ نام دیا ہے۔ انفرادی UTEX 3222 خلیات بڑے اور بھاری ہوتے ہیں جو ان کو برتن کی تہہ (یا سمندر کی تہہ) میں جانے میں مدد دیتے ہیں۔ ٹیم کے مطابق چونکُوس پانی میں ایک پیسٹ بناتا ہے جو اس کو پانی آزادانہ طور پر تیرنے میں مدد دیتا ہے۔",science-technology
262,استعمال شدہ ٹائر سے پانی میٹھا کرنے کی ڈیوائس تیار,https://www.express.pk/story/2731099/water-purification-device-recycled-tires-solar-technology,کینیڈا کی ڈیلہوزی یونیورسٹی کے محققین نے نمکین پانی کو میٹھا بنانے کے لیے شمسی توانائی سے چلنے والی کم قیمت ڈیوائس ایجاد کر لی۔ یہ ڈیوائس سورج کی روشنی کو استعمال کرتے ہوئے سمندر کے پانی کو پینے کے قابل بناتی ہے۔ پورٹ ایبل ڈیزائن کی حامل اس ڈیوائس کو باآسانی دور دراز علاقوں میں استعمال کیا جا سکتا ہے۔ اس ڈیوائس کا غیر روایتی ڈیزائن اس کو سب سے نمایاں بناتا ہے جس میں ری سائیکل ٹائر استعمال کیے گئے ہیں۔ پھینکے گئے اس مٹیریل کو ڈیوائس کے ایک اہم جزو کے طور پر کام میں لایا گیا جس نے ڈیوائس کے لیے اہم پائیدار اور کم قیمت حل فراہم کیا۔ یہ سولر اسٹل ٹیکنالوجی ’ریفریکٹری پلازمونکس‘ سے متاثر ہو کر بنائی گئی ہے۔ یہ ایک ایسا شعبہ ہے جس میں ایسے نینو مٹیریل بنائے جاتے ہیں جو مؤثر انداز میں روشنی کو اکٹھا کر کے گرمائش میں بدل سکتے ہیں۔ یہ مٹیریل خاص طور پر سخت حالات میں مؤثر ہوتے ہیں اور مؤثر انداز میں پانی کو صاف کرنے کی سولر اسٹل کی اہلیت کے لیے اہم ہوتے ہیں۔ یہ ڈیوائس ایک سادہ عمل کے تحت تیزی کے ساتھ پانی کو صاف کرتی ہے۔ توقعات کے برخلاف اس ڈیوائس نے ہیلیفیکس بندرگاہ پر آزمائش کے دوران روزانہ 3.67 لیٹر پینے کا پانی حاصل کیا۔ محققین کے مطابق سورج کی روشنی کے استعمال کو بڑھا کر ہم سادہ سے ڈیزائن کو رکھتے ہوئے پلازمونک سولر اسٹل کے ذریعے بڑی مقدار میں پانی صاف کر سکتے ہیں۔,science-technology
263,چار سو سال پرانی ’ویمپائر‘ خاتون کی شکل ازسر نو تشکیل,https://www.express.pk/story/2731069/400-years-old-vampire-womans-face,,science-technology
264,پاکستان میں واٹس ایپ اکاؤنٹس ہیکنگ میں اضافہ,https://www.express.pk/story/2731068/whatsapp-hackings-in-pakistani,,science-technology
265,کراچی سے لندن کا سفر اب ڈیڑھ گھنٹے میں ممکن,https://www.express.pk/story/2731056/travel-from-karachi-to-london-hypersonic-plane,,science-technology
266,انڈونیشیا میں آئی فون 16 پر پابندی عائد,https://www.express.pk/story/2731054/indonesia-ban-iphone-16,,science-technology
267,میٹا کا واٹس ایپ میں نئے اے آئی فیچر متعارف کرانے کا اعلان,https://www.express.pk/story/2731047/whatsapp-new-ai-feature,,science-technology
268,سائنس دانوں کا مریخ پر پودے اگانے کا منصوبہ,https://www.express.pk/story/2730988/mars-plants-grow-plans,"یورپین اسپیس ایجنسی (ای ایس اے) کے مریخ کے جنوبی قطب میں برف کے نیچے مائع پانی کی دریافت کے بعد سائنس دان اب سیارے پر پودے اُگانے کی منصوبہ بندی کر رہے ہیں۔ غیر ملکی خبررساں ادارے کے مطابق سائنس دانوں کا کہنا ہے کہ مریخ پر پودے اُگانے کے لیے سیارے پر کاربن ڈائی آکسائیڈ اور درجہ حرارت کو بڑھانے کی ضرورت ہے۔ تاہم، یہ صورت حال مریخ کے خطِ استوا کے علاقوں میں ترتیب نہیں دی جاسکتی۔ تحقیق کے میں بتایا گیا کہ حیران کن بات یہ ہے کہ پودوں کے اُگنے میں مدد دینے کے لیے حالات خطِ استوا سے 25 ڈگری اوپر یا نیچے علاقوں میں ممکن نہیں ہوسکتے ہیں لیکن ایسا ہیلاس بیسن کے خطے میں ہوسکتا ہے جبکہ گرین ہاؤس افیکٹ میں مزید اضافہ پودوں کی افزائش کے لیے موافق جنوبی ہیمسفیئر تک پھیل سکتا ہے۔ مریخ پر پودے اگانے کے منصوبے کی سربراہی کرنے والے پولینڈ کی وارسا یونیورسٹی آف ٹیکنالوجی کے پروفیسر روبرٹ اولسزویسکی نے اپنی ٹیم کے ساتھ مل کر 1970 کی دہائی میں بنائے گئے وائکنگ مارس لینڈر ٹیمپریچر اور پریشر کے ڈیٹا سیٹ کا استعمال کرتے ہوئے مریخ پر مختلف عملیات کو آزمایا۔ ہیوسٹن میں منعقد ہونے والے ایک اجلاس میں تحقیقی مقالہ پیش کرتے ہوئے پروفیسر روبرٹ نے کہا کہ مطالعے میں ٹیم نے کاربن ڈائی آکسائیڈ میں اضافے کے ساتھ مصنوعی گرین ہاؤس گرمائش کے سبب ہونے والے گرین ہاؤس افیکٹ کا معائنہ کرنے کے لیے بیس لائن ماڈل کا استعمال کیا۔",science-technology
269,روسی عدالت کا گوگل پر اربوں کھربوں ڈالر کا جرمانہ,https://www.express.pk/story/2730963/google-youtube-russia-fine-court-billion-trillion-dollars,روس کی ایک عدالت نے ٹیکنالوجی کمپنی گوگل پر روسی میڈیا اسٹیشن کا مواد روکنے کے جرم میں 20 ڈیسیلین ڈالر (20 کے بعد 33 صفر) کا جرمانہ عائد کر دیا۔ روسی عدالت کی جانب سے عائد جرمانے کی مالیت اس وقت دنیا کی جی ڈی پی (ایک ہزار کھرب ڈالر) سے بھی اربوں کھربوں ڈالر زیادہ ہے۔ عدالت کی جانب سے رقم کا تعین چار سال تک چلنے والے مقدمے کے بعد کیا گیا جو کہ امریکا کی جانب سے روسی قوم پرست چینل زارگریڈ پر 2020 میں عائد کی گئی پابندیوں کے نتیجے میں شروع ہوا تھا۔ مقامی میڈیا کے مطابق 2022 میں یوکرین پر حملے کے بعد سے پابندی کا سامنا کرنے والے چینلز کی فہرست میں اضافہ ہوا اور اب 17 اسٹیشنز (بشمول پیوٹن کے وزارتِ دفاع کا ٹی وی چینل) گوگل کے خلاف مقدمہ کرنے جا رہے ہیں۔ وکیل آئیون موروزوف نے ریاستی میڈیا تاس کو بتایا کہ روسی عدالت میں گوگل کو یوٹیوب سے چینل ہٹانے کی وجہ سے آرٹیکل 13.41 کے تحت بلایا گیا تھا۔ عدالت نے کمپنی کو ان چینلز کو بحال کرنے کا حکم دیا۔ عدالت نے پلیٹ فارم پر 1025 ڈالر یومیہ جرمانہ عائد کیا جس کی مجموعی رقم ہر ہفتے دُگنی ہوتی جائے گی۔ جس کے بعد گوگل کو ایک انتہائی غیر معمولی رقم کی ادائیگی کا سامنا ہوگا۔ واضح رہے روس میں گوگل 2022 سے غیر فعال ہے۔ کمپنی کا کہنا ہے کہ روسی حکام نے اس کے بینک اکاؤنٹ منجمد کردیے ہیں اور روس میں اس کی شاخوں کا دوالیہ نکل چکا ہے۔ کمپنی کا روس میں 200 سے زیادہ کا اسٹاف تھا جن میں کچھ کو دوسری جگہ منتقل کردیا گیا جبکہ کچھ کو نوکری سے نکال دیا گیا۔,science-technology
270,"نیا اے آئی الگوردم، فیس بک اور انسٹاگرام کے اسکرین ٹائم میں اضافہ",https://www.express.pk/story/2730939/meta-instagram-facebook-ai-screen-time,"میٹا کے مطابق کمپنی کی جانب سے نئے اے آئی الگوردم متعارف کرانے کے بعد سے فیس بک اور انسٹاگرام صارفین کے اسکرین ٹائم میں واضح اضافہ دیکھنے میں آیا ہے۔ امریکی ٹیکنالوجی کمپنی کی جانب سے پیش کی جانے والی اس سہ ماہی کی رپورٹ میں بتایا گیا ہے کہ کمپنی کے مصنوعی ذہانت کے فیچر میں بہتری کے بعد صارفین کے فیس بک اور انسٹاگرام پر وقت صرف کرنے کے دورانیے میں بالترتیب 8 اور 6 فی صد اضافہ دیکھنے میں آیا ہے۔ رپورٹ میں یہ تو نہیں بتایا گیا کہ اوسط صارف کتنا اضافی وقت ان پلیٹ فارم پر صرف کر رہا ہے۔ البتہ، ای مارکٹرزکی جانب سے کیے جانے والے حالیہ تخمینے کے مطابق امریکا میں بالغ افراد روزانہ اندازاً 30 منٹ تک فیس بک اور انسٹاگرام دونوں پلیٹ فارمز پر صرف کرتے ہیں۔ سال بھر کے عرصے میں اسکرین ٹائم کا یہ اضافہ 10 سے 15 گھنٹے کے برابر بنتا ہے۔ میٹا چیف مارک زکربرگ کا کہنا تھا کہ وہ امید کرتے ہیں کہ فیس بک اور انسٹاگرام پر ایک نئی فیڈ شامل کی جائے جو اے آئی سے بنے مواد کو براہ راست دیکھے۔",science-technology
271,ٹرمپ کے سوشل میڈیا پلیٹ فارم نے ایلون مسک کے ’ایکس‘ کو پیچھے چھوڑ دیا,https://www.express.pk/story/2730838/trump-ke-social-media-platform-ne-x-ko-peche-chor-dia,سابق امریکی صدر کے سوشل میڈیا پلیٹ فارم ٹروتھ سوشل نے ایلون مسک کے ’ایکس‘ کو پیچھے چھوڑ دیا۔ رپورٹ کے مطابق ستمبر کے آخر سے اب تک حصص کی قیمت چار گنا بڑھنے کے بعد ٹرمپ میڈیا اینڈ ٹیکنالوجی گروپ کی مالیت 10 ارب ڈالر سے تجاوز کرگئی جبکہ ایلون مسک کی ایکس ہولڈنگز کی مالیت تقریباً 9.4 ارب ڈالر ہے۔ رپورٹ کے مطابق ڈونلڈ ٹرمپ کے دوبارہ صدارتی عہدے پر براجمان ہونے کے امکانات کو انکے گروپ کے شیئرز بڑھنے کی وجہ قرار دیا جارہا ہے۔ سابق امریکی صدر ڈونلڈ ٹرمپ نے ’ٹروتھ سوشل‘ کے نام سے اپنی سوشل میڈیا ایپ 2022 میں متعارف کروائی تھی۔,science-technology
272,ایپل نے اپنا نیا میک منی متعارف کرا دیا,https://www.express.pk/story/2730833/apple-mac-mini-released-smallest-computer,"ٹیکنالوجی کمپنی ایپل نے اپنا نیا میک منی متعارف کرادیا۔ اپنے گزشتہ ماڈل کے سائز سے نصف یہ مشین کمپنی کا اب تک کا سب سے چھوٹا کمپیوٹر ہے۔ ایپل کے مطابق یہ نیا میک صرف پانچ بائے پانچ انچ چوڑا ہے اور اس میں کمپنی کی جانب سے حال ہی میں جاری کی گئی ایم 4 چپ نصب ہے۔ ایپل کے ہارڈ ویئر باس جان ٹیرنس کا کہنا تھا کہ یہ کمپیوٹر ناقابلِ یقین حد تک چھوٹے ڈیزائن میں بہترین کارکردگی دِکھاتا ہے جو کہ ایپل سِلیکون کی پاور ایفیشنسی اور نئے تھرمل آرکیٹیکچر کی بدولت ہے۔ کمپنی کے مطابق نیا میک منی ایپل کا پہلا مکمل طور پر کاربن نیوٹرل کمپیوٹر ہے اور اس کے لیے اس کو 80 فی صد تک کاربن اخراج میں کمی لانی ضروری تھی۔ اس کمی میں نہ صرف اس کے بنانے کا عمل شامل ہے بلکہ اس کی شپنگ اور صارف کا استعمال بھی شامل ہے۔ ایپل کی جانب سے سب سے پہلے 2005 میں میک منی متعارف کرایا گیا تھا۔ بعد ازاں اس کو لوگوں کو پی سی سے دور کرنے کی غرض سے پیش کیا جانے لگا جس کے تحت ایپل کے کمپیوٹر کو بیرونی ڈسپلے، کی بورڈ اور ماؤس کے استعمال کیا جا سکنا تھا۔",science-technology
273,آئی فون اپ ڈیٹ کے بعد صارفین کو مسائل کا سامنا,https://www.express.pk/story/2730825/aei-fon-ap-i-k-baad-sarfin-ko-msael-ka-samna,"ٹیکنالوجی کمپنی ایپل کی جانب سے دو روز قبل جاری کیے گئے آئی او ایس 18.1 اپ ڈیٹ کے بعد صارفین کو بیٹری سے متعلق مسائل کی شکایت پیش آنے لگی۔ ایپل کے اے آئی فیچرز کی حامل آئی او ایس 18.1 اپ ڈیٹ (جس کا صارفین کو عرصے سے انتظار تھا) کے جاری ہوتے ہی صارفین نے بغیر کسی تاخیر کے اپنے آئی فون اپ ڈیٹ کرنے شروع کیے۔ تاہم، اپ ڈیٹ حاصل کرنے والے متعدد صارفین نے سماجی رابطے کے پلیٹ فارم ایکس (سابقہ ٹوئٹر) پر اس متعلق شکایت کی کہ یہ اپ ڈیٹ ان کے فون کی بیٹری کو تیزی ختم کر رہی ہے۔ ایک صارف کا کہنا تھا کہ انہیں اپ ڈیٹ انسٹال کیے ایک گھنٹے سے بھی کم کا وقت ہوا ہے اور صرف ای میل دیکھنے اور اسکرالنگ کرنے سے ہی بیٹری ختم ہوگئی۔ ایک صارف کا کہنا تھا کہ ایپل انٹیلی جنس کو سوئچ آن کرنے سے بہت بیٹری خرچ ہو رہی ہے۔ واضح رہے ایپل کی جانب سے آئی او ایس 18 میں فوری سیکیورٹی حل پیش کیے تھے تاکہ آئی فون کو ہیک ہونے سے بچایا جا سکے۔",science-technology
274,چینی کمپنی کی کونکرڈ سے زیادہ رفتار والے طیارے کی آزمائش,https://www.express.pk/story/2730800/chinese-company-concord-supersonic-aviation-technology,ایک چینی کمپنی نے اعلان کیا ہے کہ وہ ایک ایسے کمرشل طیارے کی آزمائش کر رہی ہے جو دنیا کے پہلے سُپر سونک مسافر طیارے کونکرڈ سے دُگنی رفتار رکھتا ہے۔ بیجنگ کی مقامی اسپیس ٹرانسپورٹیشن کمپنی لِنگکونگ ٹائنشنگ کے اعلان کے مطابق کمپنی نے اپنے یُونشنگ پروٹوٹائپ طیارے کی آزمائشی پرواز کامیابی کے ساتھ مکمل کی ہے۔ یہ طیارہ ماک 4 رفتار یعنی تقریباً 3069 میل فی گھنٹہ کی رفتار سے پرواز کرنے کی صلاحیت رکھتا ہے۔ ساؤتھ چائنا مارننگ پوسٹ کی ایک رپورٹ کے مطابق کمپنی آئندہ ماہ اپنے انجن کے فالو اپ ٹیسٹ کی منصوبہ بندی کر رہی ہے۔ جبکہ کمپنی فل سائز جیٹ طیارے کو 2027 میں متعارف کرانے کا ارادہ رکھتی ہے۔ ایوی ایشن انڈسٹری میں جب کونکرڈ طیارے کو متعارف کرایا گیا تب اس نے سپر سونک سفر کے تمام ریکارڈز کو توڑ دیا تھا اور ایوی ایشن ٹیکنالوجی میں یہ فن پارہ آج تک قابلِ ذکر ہے۔ اب چینی کمپنی نے ماک 4 کی رفتار سے اڑنے والا کمرشل طیارہ بنا کر کونکرڈ کا ریکارڈ (1330 مِیل فی گھنٹہ) توڑنے کا ہدف رکھا ہے۔ رپورٹ کے مطابق کمپنی نے دعویٰ کیا ہے کہ یہ طیارہ بیجنگ سے نیویارک کے درمیان سفر دو گھنٹوں کے اندر مکمل کر سکتا ہے۔ یہ نیا طیارہ اپنے اندر متعدد فیچرز رکھتا ہے۔ ان فیچرز میں عمودی ٹیک آف اور لینڈنگ کی صلاحیت اور 20 ہزار میٹر کی بلندی پر پرواز شامل ہے۔,science-technology
275,سائنس دانوں کا حضرت نوح کی کشتی کے مقام کے متعلق اہم انکشاف,https://www.express.pk/story/2730772/noah-ark-scientists-research-british-great-flood-location,"سائنس دانوں کی ایک ٹیم نے دنیا کے سب سے قدیم نقشے میں پوشیدہ معلومات کا سراغ لگا لیا۔ ٹیم کے مطابق نقشہ ممکنہ طور پر حضرت نوحؑ کی کشتی کے مقام کے متعلق بتاتا ہے۔ 3000 برس قدیم بابل دور کی اس تختی نے ماہرینِ آثارِ قدیمہ کو صدیوں تک الجھائے رکھا لیکن گزشتہ چند ہفتوں میں ماہرین نے اس پُراسرار شے میں چھپے حقیقی معنوں کو دریافت کرلیا۔ کندہ ہوئی یہ کیونیفارم تختی مشرقِ وسطیٰ سے دریافت ہوئی تھی جس کو 1882 میں برٹش میوزیم نے حاصل کر لیا۔ دریافت ہونے کے بعد سے لوگ اس کوشش میں مصروف رہے کہ تختی میں کندہ نقشہ نما نشانات کے معنی جان سکیں۔ سائنس دانوں کی جانب سے کندہ کاری کو ’اِماگو مُنڈی‘ کا نام دیا گیا ہے اور ان کا کہنا ہے کہ یہ نقشہ چھٹی صدی قبلِ مسیح کے میسوپٹیمیا کا فضائی نظارہ ہے۔ نقشے کے مطابق قدیم میسوپوٹیمیا (آج کا عراق) دو دائروں سے گھرا ہوا ہے جس کو ’بِٹر ریور‘ یعنی تلخ دریا کا نام دیا گیا ہے، جو اس وقت کی معلوم دنیا کی سرحد کا تعین کرتا ہے۔ تختی کے سامنے اور پشت پر کندہ ان نشانات کا ایک ماہ سے زیادہ عرصے تک تجزیہ کرنے کے بعد محققین نے یہ دعویٰ کیا ہے کہ ان کا اشارہ انجیل مقدس میں درج واقعات کی جانب ہے۔ تختی کے پشت کو ایک خفیہ راستے کے طور پر بتایا جاتا ہے جو مسافروں کو بتاتا ہے کہ وہ کونسا رستہ اختیار کر سکتے ہیں اور یہ تفصیل بیان کی گئی ہے کہ انہیں کس چیز کی تلاش کرنی چاہیے۔ تختی کا ایک حصہ مبینہ طور پر بتاتا ہے کہ سفر پر جانے والے کسی بھی شخص کو انتہائی وسیع فاصلہ طے کرنا ہوگا تاکہ ’پرسِکتو (parsiktu) کشتی‘ جیسی کوئی مضبوط چیز تک پہنچ سکے۔ قدیم بابل کے صحیفوں کے مطابق پرسِکتو لفظ کسی کشتی کے سائز کو بتانے میں مدد دیتا ہے جو ایک بڑے سیلاب سے بچنے میں مدد دے۔ ایک اور حصے میں ’اُرارتو‘ تک پہنچنے کا رستہ اور وہاں پہنچنے کے متعلق ہدایات درج ہیں۔ قدیم میسوپوٹیمی نظوم کے مطابق اُرارتو کے متعلق خیال کیا جاتا ہے کہ یہ ایک ایسی جگہ ہے جہاں ایک شخص اپنی بڑی کشتی لے کر اپنے خاندان کے ساتھ اترا تھا۔انجیلِ مقدس میں بیان کیا جانے والا حضرت نوحؑ کا واقعہ، بابل کے اس ورژن سے بہت مطابقت رکھتا ہے۔ بابل کی روایات کے مطابق خدا نے زمین پر ایک ایسا بھیانک سیلاب بھیجا جس نے ایک خاندان کے سوا پوری انسانیت کو تباہ کر دیا۔ ’گِلگمیش فلڈ اسٹوری‘ (بابل دور کی ایک عظیم نظم، جو  مٹی کی متعدد تختیوں پر پائی گئی) کا تعلق 3000 برس پہلے کے دور سے ہے جبکہ انجیلِ مقدس میں بیان سیلاب کا واقعے کے متعلق بتایا جاتا ہے کہ یہ تقریباً 5000 برس قبل پیش آیا۔",science-technology
276,ملک بھر میں 1426 واٹس ایپ اکاؤنٹس ہیک ہونے کا انکشاف,https://www.express.pk/story/2730670/malik-bhar-mein-1426-whatsapp-accounts-heck-honay-ka-inkishaaf,"ملک بھر میں 1426 واٹس ایپ اکاؤنٹس ہیک ہونے کا انکشاف ہوا ہے۔ سینیٹ اجلاس میں ایک سوال پروزارت داخلہ نے جواب جمع کرایا. یکم جولائی سے اب تک ایف آئی اے سائبر کرائم کو اتنی شکایات ملیں ۔ جن شکایات کا اندراج نہیں ہوا، ان کی تعداد ان میں شامل نہیں۔ 817 صارفین کی شکایات تصدیق کے مراحل میں ہے جبکہ 549 اکاؤنٹس بحال کر دیے گئے۔ 877 شکایات کی جانچ کی جاری ہے، 20 کو انکوائری میں تبدیل کر دیا گیا۔",science-technology
277,ملک بھر میں 1400 سے زائد وٹس ایپ اکاؤنٹس ہیک ہونے کا انکشاف,https://www.express.pk/story/2730628/mulkbhar-aikhazacharsoosezaid-whatsapp-accounts-hack,"وفاقی تحقیقاتی ادارہ (ایف آئی اے) کے سائبر کرائم کو موصول شکایات میں انکشاف ہوا ہے کہ ملک بھر میں ساڑھے 1400 وٹس ایپ اکاونٹس ہیک ہوگئے ہیں۔ ایف آئی اے سائبر کرائم ونگ کی دستاویز کے مطابق یکم جولائی سے اب تک ایف آئی اے سائبر کرائم کو 1426 شکایات موصول ہوئی ہیں، جن شکایات کا اندراج نہیں ہوا ان صارفین کی تعداد ان میں شامل نہیں ہے۔ سائبرکرائم ونگ نے بتایا کہ رجسٹرڈ شکایات میں سے 549 ہیکڈ اکاؤنٹس بحال بھی کر دیے گئے اور ان اکاؤنٹس سے متعلق تفصیلات سینیٹ میں جمع کروا دی گئی ہیں۔ دستاویز میں کہا گیا ہے کہ ایف آئی اے سائبر کرائم ونگ اس وقت 877 شکایات کی پروسیسنگ کر رہا ہے جبکہ 20 زیر التوا شکایات کو باقاعدہ انکوائری میں تبدیل کر دی ہے اور40  زیر التوا شکایات کے ریکارڈ سے متعلق تاحال جواب موصول نہیں ہوا۔ ایف آئی اے سائبر کرائم ونگ نے بتایا کہ817  زیر التوا شکایات فی الوقت تصدیق کے مراحل میں ہیں۔",science-technology
278,ناسا کی چاند کے گرد گھومنے والی بیس بنانے کی تیاری,https://www.express.pk/story/2730624/nasa-space-station-lunar-base-artemis,امریکی خلائی ادارہ ناسا ایک اسپیس اسٹیشن لانچ کرنے کی تیاری کر رہا ہے جو چاند کے گرد مدار میں گھومے گا اور اس کو قمری مشنز کے لیے استعمال کیا جا سکے گا۔ لانچ کیے جانے والے اس لونر گیٹ وے کا مقصد خلاء میں ایک گھر اور سائنسی تجربہ گاہ کا تعین کرنا ہے جو کہ چاند کا سفر کرنے والے خلانوردوں کے لیے بطور بیس کام آئے گا۔ ناسا کا کہنا ہے کہ یہ اسپیس اسٹیشن چاند پر پہلا مستقل انفرا اسٹرکچر ہوگا۔ جس کو انسان کو دوبارہ چاند پر بھیجنے کے لیے شروع کیے جانے والے مشن آرٹِیمس کے لیے اہم حصے کے طور پ ڈیزائن کیا گیا ہے۔ ماضی میں اپولو مشنز کی مدد سے ناسا نے خلانوروں کو براہ راست چاند پر اتار دیا تھا۔ لیکن اس متعلق ناسا کا کہنا ہے کہ چاند کے گرد گیٹ کی موجودگی خلانوردوں کو چاند پر لمبے عرصے تک چاند پر رکنے میں مدد دے گی۔ اس لونر گیٹ وے کا سائز بین الاقوامی خلائی اسٹیشن کا تقریباً 20 فی صد ہوگا اور چاند کے گرد دو میل فی سیکنڈ کی رفتار سے سفر کر سکے گا۔ 63 ٹن وزنی یہ اسٹیشن تقریباً 141x 62 x 67 فٹ بڑا ہوگا اور اس میں چار خلانورد آ سکیں گے اور یہ چاند سے 1000 میل کی اونچائی سے لے کر 43 ہزار 500 میل اونچائی تک تیر سکے گا۔,science-technology
279,عالمی سطح پر درختوں کو تشویشناک حد تک معدومیت کا خطرہ,https://www.express.pk/story/2730595/trees-species-extinction-us-conservation,"ماہرین نے خبردار کیا ہے کہ عالمی سطح پر درختوں کی تمام اقسام کا ایک تہائی سے زیادہ حصہ معدومیت کے خطرے سے دوچار ہے جس سے دنیا بھر کے ماحول، پودوں، جانوروں اور معیشتوں کو خطرات لاحق ہیں۔ انٹرنیشنل یونین فار دی کنزرویشن آف نیچر (آئی یو سی این) کی جانب سے کیے گئے عالمی معائنے کے مطابق مجموعی طور پر 38 فی صد درختوں کو خطرات لاحق ہیں۔ ان درختوں کو دنیا کے تقریباً ہر ملک میں موسمیاتی تغیر، جنگلات کی کٹائی، غیر مقامی جاندار (ایسے کیڑے یا جانور جو اپنے نئے ماحول کو نقصان پہنچاتے ہیں)، کیڑے اور بیماریوں کے خطرات کا سامنا ہے۔ آئی یو سی این کی جانب سے 25 فی صد سے زیادہ قسم کے درختوں کو ریڈ لسٹ میں شامل کیا گیا ہے۔ درختوں کی تعداد خطرات سے دوچار پرندوں، مملیوں، ریپٹائلز اور ایمفیبیئنز کی تعداد سے دُگنی سے زیادہ ہے۔ ادارے کے مطابق درختوں کا ناپید ہونا ہزاروں پودوں، فنگئی اور جانوروں کے لیے خطرہ ہوتا ہے۔ درخت اپنے کاربن، پانی اور اجزاء کے سائیکل، مٹی کے بننے اور موسم کو قابو کرنے کے معاملے میں اپنے کردار کی وجہ سے ماحولیات کے اہم جزو ہوتے ہیں۔ امریکا کے ڈیپارٹمنٹ آف ایگریکلچر فارسٹ سروس کے مطابق 100 درخت سالانہ 54 ٹن کاربن مونو آکسائیڈ جبکہ تقریباً 200 کلو دیگر فضائی آلودگی کے مواد کو کشید کر سکتے ہیں۔",science-technology
280,اسپین میں کیئر ہوم کے اندر لگنے والی آگ سے 10 افراد ہلاک,https://www.express.pk/story/2733367/spain-main-care-home-k-andr-lagny-wali-aag-sy-10-afrad-halak,"اسپین کے شمال مشرقی علاقے آراگون میں ایک کیئر ہوم کے اندر آگ لگنے سے 10 افراد ہلاک ہوگئے جبکہ دو کی حالت تشویشناک ہے۔ الجزیرا کی رپورٹ کے مطابق مقامی حکام نے بتایا کہ آگ جمعہ کی صبح زاراگوزا شہر کے جنوب مشرق میں ولافرانکا ڈی ایبرو  کے قصبے میں واقع ایک کیئر ہوم کے اندر لگی جہاں زیادہ عمر کے لوگ اور  ذہنی صحت کے مسائل سے دو چار بزرگ رہتے تھے۔ انٹرنیشنل میڈیا رپورٹ کے مطابق آگ بجھانے کے لیے زراگوزا سے فائر فائٹرز آئے جو آگ بجھانے  میں دو گھنٹے تک مصروف رہے، ولافرانکا ڈی ایبرو کے میئر وولگا رامیرز نے صحافیوں کو بتایا کہ ممکنہ طور پر آگ سے اٹھنے والے شدید دھوئیں کی وجہ سے ہلاکتیں ہوئی ہیں تاہم آگ لگنے کی وجہ تاحال معلوم نہیں ہوسکی۔ ایل پیس اخبار کے مطابق اس کیئر ہوم میں 82 لوگ رہ رہے تھے جسے 2008 میں اولڈ ایج ہوم کے طور پر کھولا گیا تھا لیکن حال ہی میں ذہنی صحت کے مسائل سے دوچار بزرگوں کے لیے خصوصی بنایا گیا تھا۔",world
281,سری لنکا کے نئے صدر کی جماعت نے پارلیمانی انتخابات میں بھی میدان مارلیا,https://www.express.pk/story/2733306/srilanka-naye-saddar-ki-jamaat-parliamani-intikhabat-maidan-mar-lia,سری لنکا کے نئے مارکسسٹ صدر انورا کمارا ڈسانئیکے کی جماعت نے پارلیمنٹ کے انتخابات میں دو تہائی اکثریت حاصل کرلی۔ غیرملکی خبرایجنسی اے پی کی رپورٹ کے مطابق سری لنکا کے الیکشن کمیشن کے مطابق صدر انورا کمارا ڈسانائیکے کی جماعت نیشنل پیپلزپاور پارٹی نے 225 میں سے 159 نشستیں حاصل کرلی ہے۔ پارلیمانی انتخابات کے نتائج کے مطابق نئے صدر کی جماعت کو عوام نے ملک کی معیشت بحال کرنے کے لیے زبردست مینڈیٹ دیا ہے۔ سری لنکا کے اپوزیشن لیڈر سجیتھ پریماداسا کی قیادت میں ساماگی جانا بالاویگایا یا یونائیٹڈ پیپلزپاور پارٹی 40 نسشستیں حاصل کرکے دوسری پوزیشن پر رہی۔ صدر انورا کمارا ڈسانائیکے کی جماعت کو حاصل فتح کے مارجن سے انہیں اپنا اصلاحاتی نظام نافذ کرنے کے لیے بہترین موقع ملا ہے اور مہم کے دوران ان کی جماعت نے دیگر جماعتوں پر انحصار کیے بغیر نیا آئین بنانے کا بھی وعدہ کیا ہے۔ خیال رہے کہ سری لنکا کے پارلیمانی انتخابات ایک ایسے موقع پر منعقد ہوئے ہیں جب ملک تاریخ کے بدترین معاشی بحران کے بعد بحالی کی جانب گامزن ہے جبکہ 2022 میں ملک دیوالیہ ہوگیا تھا۔ قبل ازیں صدر انورا کمارا ڈسانائیکے 21 ستمبر کو منعقدہ صدارتی انتخاب میں کامیابی ہوئے تھے اور عوام نے سری لنکا کی پرانی سیاسی جماعتوں کو رد کردیا تھا جو ملک میں 1948 میں برطانوی سامراج سے آزادی کے بعد حکومت کر رہی تھیں۔ انورا کمارا ڈسانائیکے کو صدارتی انتخاب میں کامیابی تو ملی تھی لیکن 42 فیصد ووٹ کی وجہ سے ان کی جماعت کی مقبولیت کے حوالے سے سوالات اٹھائے جا رہے تھے تاہم ان کی جماعت کو دو مہینے سے بھی کم وقت میں زبردست مقبولیت حاصل ہوگئی ہے۔ نیشنل پیپلزپاور پارٹی کو ضلع جافنا میں حیران کن کامیابی ملی ہے جہاں شمال میں نسل پرست تامل اکثریت ہے اور دیگر بڑی اقلیتوں کا مرکز ہے۔ تجزیہ کاروں کا ماننا ہے کہ جافنا میں غیرروایتی انداز میں پڑنے والے ووٹ سے قوم پرست تامل پارٹیوں کو زبردست دھچکا لگا ہے کیونکہ یہ جماعتیں آزادی کے بعد شمالی سری لنکا میں برتری لیے ہوئے تھیں۔ دوسری جانب تامل آبادی کے رجحان میں بھی بڑی تبدیلی آگئی ہے جو ماضی میں نسل پرست رہنماؤں کی قیادت پر اعتماد کرتی تھی اور ان میں اکثریت سنہالے رہنماؤں کی تھی۔ تامل علیحدگی پسندوں نے 1983 سے 2009 تک خانہ جنگی میں ملک کا بڑا جانی نقصان کیا تھا تاہم ان کی جنگ ناکامی سے دوچار ہوئی تھی۔,world
282,"منی پور فسادات میں تیزی، مودی سرکار خاموش",https://www.express.pk/story/2733263/manipur-fasadaat-m-tezi-modi-sarkar-khamosh,"بی جے پی حکومت کی بے حسی کے باعث منی پور میں نسلی فسادات عروج پر پہنچ گئے۔ بھارتی میڈیا کے مطابق منی پور میں آتش زنی اور کرفیو سے بدامنی کا نیا سلسلہ شروع ہوگیا، میتی قبیلے کے زیر تسلط بشنو پور ضلع میں مشتبہ عسکریت پسندوں نے مزدوروں پر حملہ کیا۔ فسادات کی وجہ سے کوکی قبیلے کے زیر تسلط علاقے میں اسکول، کالج اور ٹرانسپورٹ مکمل طور پر بند کر دی گئی۔ تشدد کی اس لہر سے تقریباً 6 ہزار سے زائد افراد اپنے گھروں سے بے گھر ہوگئے۔ یورپی پارلیمان میں منی پور فسادات پر اجلاس کے باوجود بھارت کی جانب سے مکمل خاموشی ہے۔",world
283,انڈونیشیا میں 6.5 شدت کا زلزلہ,https://www.express.pk/story/2733244/indonesia-mein-65-siddat-ka-zalzalah,"انڈونیشیا کے صوبے پاپوا میں 6.5 شدت کا زلزلہ ریکارڈ کیا گیا ہے۔ غیر ملکی میڈیا کے مطابق زلزلے کے نتیجے میں تاحال کسی جانی نقصان کی اطلاع موصول نہیں ہوئی۔ جیو فزکس ایجنسی کا کہنا ہے کہ جمعہ کو آنے والے اس زلزلے کی وجہ سے سونامی کا کوئی امکان نہیں ہے، زلزلے کا مرکز 10 کلومیٹر (6.21 میل) کی گہرائی میں تھا۔ یاد رہے کہ انڈونیشیا میں زلزلے آتے رہتے ہیں اور اس کی وجہ یہ ہے کہ انڈویشیا بحرالکال میں ’آگ کے دائرے‘ پر واقع ہے جہاں زمین کی پرتیں آپس میں ٹکراتی رہتی ہیں۔ نومبر 2022 میں انڈونیشیا کے جزیرے جاوا میں آنے والے 5.6 شدت کے زلزلے میں 162 افراد ہلاک ہوئے تھے۔ سال 2021 کے دوران آنے والے دو زلزلوں میں 200 سے زائد افراد کی ہلاکت ہوئی تھی۔ 2018 میں سمندر میں ہولناک زلزے اور اس کے نتیجے میں آنے والی سونامی میں 2 ہزار سے زیادہ لوگ ہلاک ہوئے تھے۔",world
284,اسرائیل کے دمشق کے رہائشی علاقے پر حملے میں 15 افراد شہید,https://www.express.pk/story/2733237/israel-k-damascus-ke-rihaishi-elaqay-per-hamle-mein-15-afrad-shaheed,"اسرائیل کے دمشق کے رہائشی علاقے پر حملے میں 15 افراد شہید ہوگئے۔ شامی سرکاری میڈیا کے مطابق جمعرات کو دارالحکومت دمشق کے مضافاتی علاقوں قدسیہ اور مزہ میں اسرائیلی حملوں میں کئی عمارتوں کو نشانہ بنایا گیا جس میں 15 افراد شہید اور 16 زخمی ہوئے ہیں۔ اسرائیلی آرمی ریڈیو کے مطابق دمشق میں ہونے والے حملے کا ہدف فلسطینی عسکریت پسند گروپ اسلامی جہاد کا ہیڈکوارٹر تھا۔ واضح رہے کہ اسرائیل برسوں سے شام میں ایران سے منسلک اہداف پر حملے کر رہا ہے لیکن گزشتہ سال 7 اکتوبر کو اسرائیل حماس جنگ شروع ہونے کے بعد سے اس طرح کے حملوں میں تیزی آئی ہے۔ عرب میڈیا کے مطابق شام کے علاقہ مزہ کو ماضی میں حزب اللہ، پاسداران انقلاب، حماس اور اسلامی جہاد سمیت فلسطینی دھڑوں کے رہنماؤں کی رہائش کیلئے استعمال کیا جاتا رہا ہے۔",world
285,ٹرمپ کے حق میں دستبردار ہونے والے رابرٹ کینیڈی جونئیرامریکا کے وزیرصحت نامزد,https://www.express.pk/story/2733233/trump-k-haq-mein-dastbardar-rober-kennedy-jr-amerika-k-wazir-sehat-namzad,نومنتخب امریکی صدر ڈونلڈ ٹرمپ نے رابرٹ ایف کینیڈی جونئیر کو وزیرصحت نامزد کردیا۔ امریکی میڈیا کے مطابق صدر ٹرمپ نے سوشل میڈیا پر بیان میں کہا کہ رابرٹ ایف کینیڈی کو بطور وزیر صحت نامزد کرتے ہوئے خوشی محسوس ہورہی ہے۔ امریکی عوام کو مختلف ویکسین سمیت صحت کے شعبے میں بہت سے مسائل کا سامنا ہے۔ کینیڈی جونئیر ان مسائل کو حل کریں گے اور امریکا کو ایک بار پھر عظیم اور صحت مند بنانے میں مدد کریں گے۔ رابرٹ ایف کینیڈی کورونا اوردیگر بیماریوں کی ویکسین پر تنقید کے حوالے سے مشہور ہیں اور ان کے متعدد بیانات متنازع ہوچکے ہیں۔ رابرٹ کینیڈی جونئیرامریکی بطور آزاد امیدوار امریکی صدارتی الیکشن کی دوڑ میں شامل تھے تاہم عین وقت پر وہ ڈونلڈ ٹرمپ کے حق میں دستبردار ہوگئے تھے۔ صدارتی انتخاب میں 4 نومبرکوریپبلکن امیدوار ڈونلڈ ٹرمپ کا ڈیموکریٹک امیدوار کملا ہیرس سے مقابلہ ہوا تھا جس میں ٹرمپ نے بڑی کامیابی حاصل کی تھی۔ ڈونلڈ ٹرمپ صدارت کا حلف آئندہ سال جنوری میں اٹھائیں گے۔,world
286,غزہ اور لبنان پر اسرائیلی حملوں میں مزید 42 افراد شہید,https://www.express.pk/story/2733231/gaza-or-lebnon-per-israeli-hamlon-mein-mein-mazeed-42-afrad-shaheed,غزہ اور لبنان پر اسرائیلی فوج کے حملوں میں مزید 42 افراد شہید ہوگئے۔ لبنان کی وزارت صحت کے مطابق نباتیہ میں شہری دفاع کے مرکز پر اسرائیلی حملے میں چار پیرامیڈکس سمیت چھ افراد شہید ہوئے جبکہ بعلبیک شہر کے قریب ایک اور شہری دفاع کے مرکز پر ہونے والے دوسرے حملے میں 12 امدادی کارکن مارے گئے۔ دوسری جانب غزہ کی وزارت صحت کے مطابق گزشتہ 24 گھنٹوں کے دوران غزہ پر اسرائیلی حملوں میں مزید 24 فلسطینی شہید اور 112 زخمی ہوئے ہیں۔ غزہ میں اسرائیل کی نسل کشی کے نتیجے میں 7 اکتوبر 2023 سے اب تک 43 ہزار 736 فلسطینی شہید اور ایک لاکھ سے زائد زخمی ہو چکے ہیں۔ غزہ جنگ شروع ہونے کے بعد سے لبنان میں اسرائیلی حملوں میں 3 ہزار 386 افراد شہید اور 14 ہزار 417 زخمی ہو چکے ہیں۔,world
287,"نئی دہلی میں اسموگ کے باعث اسکولز بند، آن لائن کلاسز لینے کی ہدایت",https://www.express.pk/story/2733226/nai-dehli-mein-smog-k-baais-schools-band-on-line-classes-lenay-ki-hidayat,بھارتی دارالحکومت نئی دہلی میں اسموگ کے باعث اسکولز بند کردئیے گئے۔ بھارتی میڈیا کے مطابق دارالحکومت نئی دہلی میں بڑھتی اسموگ کے باعث تمام پرائمری اسکولوں کو بند کردیا گیا ہے اور اسکولوں کو آن لائن کلاسز لینے کی ہدایت کی گئی ہے۔ نئی دہلی مسلسل تیسرے روز بھی دنیا کے آلودہ ترین شہروں کی فہرست میں دوسرے نمبر پر ہے۔اسموگ کے باعث نئی دہلی سمیت بھارت کے مختلف شہروں میں ٹرینوں اورپروازوں کا شیڈول متاثرہوا اورسینکٹروں مسافروں کو شدید پریشانی کا سامنا کرنا پڑا۔ نئی دہلی میں اسموگ سے حد نگاہ صفر ہوگئی۔ نئی دہلی اور نواحی علاقوں میں  تقریباً 3 کروڑ افراد رہتے ہیں۔ نئی دہلی میں  ہر سال سردیوں میں شدید اسموگ ہوتی ہے جس کی بنیادی وجہ کھیتوں میں فصلوں کی باقیات جلانا اور فیکٹریوں اور گاڑیوں سے خارج ہونے والا دھواں ہے۔ نئی دہلی حکومت آلودگی میں کمی کے لیے وقفے وقفے سے شہر میں تعمیراتی سرگرمیوں اور دیگر علاقوں سے آنے والے ڈیزل انجن ٹرکوں کے شہر میں داخلے پر پابندی لگاتی ہے۔ بھارتی سپریم کورٹ نے گزشتہ ماہ صاف فضا اور ماحول کو بنیادی انسانی حق قرار دیتے ہوئے مرکزی اور ریاستی حکومتوں کو اس سلسلے میں اقدامات کرنے کا حکم دیا تھا۔,world
288,"چین میں ’’زھوہائی ایئر شو‘‘ شروع، جدید   6thجنریشن جے-35 اے اسٹیلتھ  طیارے کی نمائش",https://www.express.pk/story/2733214/chain-mein-zuhai-air-show-shuru-jadeed-6th-gen-j-35-a-astilth-tayyaray-ki-numayesh,چین کا سب سے بڑا ایئر شو جنوبی شہر زھوہائی میں شروع ہو گیا۔ شو میں چین کے تیار کردہ جدید سکستھ جنریشن جے-35 اے اسٹیلتھ لڑاکا سپر سانک طیارے جس کو مقامی سطح پربیڈی کا نام دیا گیا ہے کی نمائش کی جا رہی ہے۔ یہ طیارے خلا سے بھی اپنے نشانے کو درست ہدف بنانے کی صلاحیت رکھتا ہے۔ طیارے کی رونمائی پوری دنیا میں ایک موضوع بن چکی ہے۔,world
289,"ایلون مسک کی اقوام متحدہ میں ایران کے مستقل مندوب سے ملاقات، امریکی میڈیا",https://www.express.pk/story/2733213/elon-musk-ki-aqwam-mutahidda-mein-iran-ke-mustaqil-mandoob-se-mulaqaat-us-media,"نو منتخب امریکی صدر ڈونلڈ ٹرمپ کے مشیر ایلون مسک نے اقوام متحدہ میں ایران کے مستقل مندوب امیر سعید ایراوانی سے ملاقات کی ہے۔ امریکی ذرائع ابلاغ نے ملاقات کی تصدیق کرتے ہوئے بتایا کہ دونوں ممالک کی شخصیات کے درمیان کشیدگی ختم کرنے کے حوالے گفتگو ہوئی ہے۔ ایلون مسک اور امیر سعید ایراوانی کے درمیان ملاقات ایک گھنٹہ جاری رہی، جو کہ ایک خفیہ مقام پر ہوئی جس کی اطلاع بائیڈن انتظامیہ کو بھی نہیں تھی، جبکہ اقوام متحدہ میں ایرانی مشن نے اس ملاقات کی تردید کی ہے۔ ڈونلڈ ٹرمپ کے کمیونیکیشن ڈائریکٹر اسٹیون شیئنگ کا کہنا ہے کہ وہ ایسی نجی ملاقات پر کوئی تبصرہ نہیں کریں گے جو شاید نہ بھی ہوئی ہو۔ واضح رہے کہ ڈونلڈ ٹرمپ نے اپنے پہلے دور صدارت کے ایران پر مزید پابندیاں عائد کی تھیں۔",world
290,امریکا کی پاکستان میں حالیہ دہشتگردی کے واقعات کی شدید مذمت,https://www.express.pk/story/2733204/america-ki-pakistan-mein-haliya-dehsatgardi-ke-waqeat-ki-shadeed-muzammat,"امریکا نے پاکستان میں حالیہ دہشگردی کے واقعات کی شدید مذمت کی ہے۔ نائب ترجمان امریکی محکمہ خارجہ ویدانت پٹیل نے وائٹ ہاؤس میں پریس کانفرنس میں صحافیوں کے سوالوں کے جوابات دیتے ہوئے کہ پاکستان میں ریلوے اسٹیشن پر ہونے والے بم دھماکے کی شدید مذمت کرتے ہیں۔ ویدانت پٹیل نے کہا کہ ہم متاثرین اورانکےاہلخانہ کےساتھ اپنی گہری تعزیت کا اظہار کرتے ہیں۔ نائب ترجمان کا کہنا تھا کہ پاکستان کے ساتھ خطرات سے نمٹنے میں ہمارا مشترکہ مفاد ہے، اور علاقائی سلامتی کے لیے ہمارا مشترکہ عزم ہے۔ ترجمان نے کہا کہ دہشتگردی کے خلاف پاکستان کے ساتھ کندھے سے کندھا ملا کر کھڑے رہیں گے۔ ویدانت پٹیل سے ایک صحافی نے بھارتی کرکٹ ٹیم کے پاکستان نہ آنے پر سوال کیا کہ، آپ کے خیال میں کیا سیاست کو کھیلوں سے ملانا درست ہے؟ جواب میں امریکی محکمہ خارجہ کے ترجمان نے کہا کہ کھیل یقینی طورپرایک طاقتوراورمربوط قوت ہے، امریکا نے ہمیشہ کھیلوں کی سفارت کاری کو ترجیح دی ہے، کھیل بہت سارے لوگوں کو آپس میں جوڑتے ہیں۔ نائب ترجمان امریکی محکمہ خارجہ ویدانت پٹیل نے مزید کہا کہ پاکستان اور بھارت کے تعلقات سے متعلق دونوں ملک خود بات کر سکتے ہیں، کیونکہ پاک بھارت تعلقات پر ہمارے لئے درمیان میں آنے کیلئے کچھ نہیں ہے۔",world
291,سینیٹ کے بعد ایوان نمائندگان میں بھی ٹرمپ کی جماعت نے اکثریت حاصل کرلی,https://www.express.pk/story/2733153/donald-trump-republican-majority-senate-congress-uselection2024,امریکی صدارتی الیکشن میں ڈونلڈ ٹرمپ نے 300 سے زائد الیکٹورل ووٹس حاصل کرکے حکمراں جماعت کی امیدوار اور نائب صدر کملا ہیرس کو شکست دیدی اور ان کی جماعت نے اب سینیٹ کے بعد ایوان نمائندگان کا میدان بھی مار لیا۔ عالمی خبر رساں ادارے کے مطابق ٹرمپ کی جماعت ری پبلکن پارٹی کو کانگریس کے دونوں ایوانوں (سینیٹ اور ایوان نمائندگان) میں نومنتخب صدر ڈونلڈ ٹرمپ کے وژن کے فوری نفاذ کا مینڈیٹ مل گیا۔ امریکی ریاستوں ایری زونا اور کیلی فورنیا میں ووٹوں کی سست گنتی کے باعث نتائج اب جاری کردیئے گئے جس سے ریپبلکن کے ایوان نمائندگان میں نمبرز پورے ہوگئے۔ ڈونلڈ ٹرمپ کی جماعت ری پبلکنز نے امریکا کے ایوانِ نمائندگان میں 435 میں سے 218 نشستیں حاصل کرلیں جو اکثریت حاصل کرنے کے لیے درکار نمبر ہے۔ دوسری جانب حکمراں جماعت ڈیمو کریٹ ایوان نمائندگان کی 208 نشستیں حاصل کرنے میں کامیاب رہی۔ یاد رہے کہ ری پبلکن پارٹی سینیٹ کی 100 نشستوں میں سے 53 نشستیں جیت کر پہلے ہی ایوان بالا میں اکثریت حاصل کر چکی ہے۔,world
292,طالبان اہلکار کے قاتل کو سرِعام گولیاں مار کر موت کی سزا دیدی گئی,https://www.express.pk/story/2733136/taliban-killer-sentenced-death-stadium,"طالبان نے قصاص و دیت کے اسلامی قانون کے تحت صوبہ پکتیا کے علاقے گردیز میں ایک قاتل کو سزائے موت دیدی گئی۔ عالمی خبر رساں ادارے کے مطابق سرعام سزائے موت دینے کے لیے شہریوں سمیت عبوری وزیرِِ داخلہ سراج الدین حقانی سمیت سینئر سویلین، جوڈیشل اور ملٹری حکام اور عوام کو بھی دعوت دی گئی تھی۔ سزائے موت دیکھنے کے لیے شہریوں کی بڑی تعداد گراؤنڈ میں جمع ہوئی تھی تاہم کسی کو موبائل فون اور کیمرے اندر لے جانے کی اجازت نہیں دی گئی۔ طالبان حکام نے یہ نہیں بتایا کہ سزائے موت پر عمل درآمد کس طرح دی گئی۔ تاہم عالمی خبر رساں ادارے اے ایف پی نے دعویٰ کیا ہے کہ مقتول کے لواحقین میں سے ایک نے قاتل کے سینے پر تین گولیاں مار کر سزائے موت پر عمل درآمد کیا۔ طالبان حکومت کی جانب سے جاری بیان میں بتایا گیا کہ ایاز اسد نامی شخص پر الزام تھا کہ اس نے ایک طالبان اہلکار کو قتل کیا تھا۔ بیان میں مزید کہا گیا کہ قصاص کے حکم سے قبل تین مرحلوں پر مشتمل فوجی عدالت نے اس کیس کی باریک بینی سے سماعت کی اور شواہد کی روشنی میں سزا سنائی تھی۔ یاد رہے کہ طالبان کی سپریم کورٹ کے اعداد و شمار کے مطابق گزشتہ ماہ خواتین سمیت تقریباً 100 افغان شہریوں کو سرِ عام کوڑے مارے گئے۔",world
293,اسرائیل غزہ میں انسانی حقوق سے متعلق سنگین خدشات کو دور نہ کرسکا؛ یورپی یونین خارجہ پالیسی چیف,https://www.express.pk/story/2733111/eu-foreign-affairs-and-security-policy-chief-josep-borrell-israel-gaza,,world
294,ٹرمپ متعدد فوجی سربراہان اور افسران کو برطرف کردیں گے؛ فہرستیں تیار,https://www.express.pk/story/2733102/donald-trump-to-fired-army-pentagon-officers-list,"نو منتخب امریکی صدر ڈونلڈ ٹرمپ گزشتہ الیکشن میں اپنی شکست کا ذمہ دار اسٹیبلشمنٹ کو ٹھہراتے آئے ہیں اور اپنی انتخابی مہم کے دوران ایسے فوجی افسران کو ہٹانے کا ارادہ بھی ظاہر کرچکے ہیں۔ عالمی خبر رساں ایجنسی رائٹزر نے دعویٰ کیا ہے کہ نومنتخب صدر ڈونلڈ ٹرمپ کی ٹیم نے پینٹاگون کے ایسے افسران کی فہرست بنانا شروع کردی ہے جنھیں ٹرمپ اپنے عہدے کا حلف اُٹھانے کے بعد برطرف کردیں گے۔ رائٹرز نے دعویٰ کیا ہے کہ اس فہرست میں چیئرمین اور وائس چیئرمین جوائنٹ چیفس آف اسٹاف سمیت برّی، بحری، فضائی اور نیشنل گارڈز کے سربراہان بھی شامل ہیں۔ فہرستیں بنانے والی ٹرمپ کی عبوری ٹیم کے قریب سمجھے جانے والے ایک اہلکار نے نام نہ ظاہر کرنے کی شرط پر رائٹرز کو بتایا کہ ٹرمپ کے پہلے دورِ اقتدار کے چیف آف اسٹاف مارک ملی کے قریب رہنے والے افسران کی برطرفی کا امکان زیادہ ہے۔ اس فہرست میں اُن افسران کو بھی شامل کیے جانے کا امکان ہے جنھوں نے افغانستان نے امریکی فوجیوں کے انخلا کی ناقص منصوبہ بندی کی تھی اور جس سے پوری دنیا میں جگ ہنسائی ہوئی تھی۔ خیال رہے کہ مارک ملی کے ڈونلڈ ٹرمپ کو فاشسٹ رہنما سمجھنے کے بارے میں خیالات کسی سے ڈھکے چھپے نہیں ہیں۔ نومنتخب ٹرمپ کی جانب سے وزیر دفاع کے طور پر فوکس نیوز کے اینکر اور سابق فوجی پیٹ ہیگزتھ کی حیران تعیناتی سے بھی اس بات کو تقویت ملتی ہے کہ ٹرمپ پینٹاگون میں بڑی تبندیلیاں دیکھنا چاہتے ہیں۔ ٹرمپ کے مقرر کردہ وزیر دفاع پیٹ ہیگزتھ نے اپنی کتاب کی ""دی وار آن واریئرز: بیہائنڈ دی ٹریئل آف دی مین میں لکھا تھا کہ ہمیں پینٹاگون کی سینئر قیادت کو یکسر تبدیل کرنے کی ضرورت ہے تاکہ ہم اپنی قوم کے دفاع اور اپنے دشمنوں کو شکست دینے کے لیے تیار ہوں۔ تاہم ماہرین کا کہنا ہے کہ ڈونلڈ ٹرمپ کے لیے فوجیوں کو برطرف کرنا اتنا آسان نہیں ہوگا اور یہ بہت مشکل نظر آتا ہے کہ ٹرمپ اس فہرست کی توثیق کریں۔",world
295,لبنان میں حزب اللہ کیساتھ جھڑپ میں 6 اسرائیلی فوجی ہلاک,https://www.express.pk/story/2733086/hezbollah-attack-killed-israeli-soldiers-lebanon,"اسرائیلی فوج نے تصدیق کی ہے کہ اس کے 6 اہلکار حزب اللہ کے ساتھ جھڑپ میں مارے گئے۔ عالمی خبر رساں ادارے کے مطابق یہ جھڑپ اس وقت ہوئی جب برّی کارروائیوں کو وسعت دینے کے لیے اسرائیلی فوجی اپنی سرحد سے ایک لبنانی دیہات میں داخل ہوگئے اور چاروں اطراف سے حزب اللہ کے نرغے میں آگئے۔ اسرائیلی فوج کا کہنا ہے اہلکار جنوبی لبنان کے ایک دیہات میں کارروائی کرتے کرتے ایک عمارت میں داخل ہوگئے جہاں حزب اللہ کے 4 جنگجو چھپے ہوئے تھے۔ اسرائیلی فوج کی جانب سے جاری بیان میں کہا گیا ہے کہ فائرنگ کے تبادلے میں 6 اہلکار اسٹاف سارجنٹ سرایا ایلبوئم، سارجنٹ یوو ڈینیل، اسٹاف سارجنٹ ڈاکٹر ہین، اسٹاف سارجنٹ نیر گوفر، سارجنٹ شیلیو اتزاک ساگرون اور اسٹاف سارجنٹ ڈیمونا مارے گئے۔ اسرائیلی فوج کے بیان میں کہا گیا ہے کہ ان اہلکاروں کی عمریں 19 سے 22 سال کے درمیان ہیں ان سب کا تعلق گولانی بریگیڈ کی 51 ویں بٹالین سے تھا۔ یاد رہے کہ رواں برس ستمبر سے جنوبی لبنان میں شروع ہونے والے برّی فوج کے آپریشن کے دوران اسرائیلی فوج کا اب تک ایک دن میں ہونا والا یہ دوسرا بڑا جانی نقصان یے۔ اس سے قبل 2 اکتوبر کو لبنان میں حزب اللہ کے ساتھ ایسی ہی ایک جھڑپ میں اسرائیلی فوج کے 8 اہلکار ہلاک ہوگئے تھے جو اس جنگ میں ایک دن میں اسرائیلی فوجیوں کی ہلاکت کا سب سے بڑا واقعہ ہے۔",world
296,"منی پور میں نسلی فسادات کے بعد کشیدگی برقرار، متعدد بچے اور خواتین اغوا",https://www.express.pk/story/2733079/tensions-escalate-in-manipur-many-women-and-children-kidnapped,"امپھال: بھارت کی شمال مشرقی ریاست منی پور میں خون ریز نسلی فسادات اور فوج کے جعلی مقابلوں کے باعث کشیدگی عروج پر ہے۔ انتہا پسند ہندوؤں کی جانب سے ریاستی سرپرستی میں عیسائیوں اور اقلیتوں کی نسل کشی جاری ہے۔ جیریبام کے علاقے سے تین بچے اور تین خواتین کو اغوا کرلیا گیا جبکہ دو بوڑھے افراد کی تشدد شدہ لاشیں ملبے سے ملیں۔ جیریبام ضلع میں پولیس کے ہاتھوں 10 کوکی عیسائیوں کی ہلاکت کے بعد سے کرفیو نافذ ہے۔ پولیس نے مقتولین کو شراندازی میں ملوث قرار دیا جبکہ کوکی قبائل کا کہنا ہے کہ 11 نومبر کو جعلی مقابلوں میں مارے جانے والے عسکریت پسند نہیں بلکہ ہمارے گائوں کے رضاکار تھے۔ کوکی قبائل کی جانب سے اپنے اکثریتی اضلاع میں ہڑتال جاری ہے اور ان کا کہنا ہے کہ بھارتی فوج نے گاؤں کو لوٹنے اور جلانے میں مدد فراہم کی، احتجاج اس وقت تک جاری رہے گا جب تک بھارتی پولیس سرعام معافی نہیں مانگتی۔ یاد رہے کہ مئی 2023 سے منی پور میں دو قبائل کے درمیان خونی جھڑپوں کا سلسلہ مودی کے سرکاری کوٹے کی متنازع پالیسی کے باعث شروع ہوا تھا۔ ان فسادات میں ہزار سے زائد افراد ہلاک ہوچکے ہیں جب کہ وزیر اعلیٰ اور دیگر وزرا سمیت اہم سیاسی شخصیات اور سرکاری دفاتر کو نذر آتش کیا جا چکا ہے۔",world
297,"برازیل میں جی 20 سربراہی اجلاس سے قبل دو دھماکے، ایک شخص ہلاک",https://www.express.pk/story/2733058/brazil-men-g20-sarbarahi-ijlaas-se-qabal-do-dhamakay-1-halaak,"برازیل میں جی 20 سربراہی اجلاس سے قبل ہونے والے دو دھماکوں میں ایک شخص ہلاک ہو گیا ہے۔ عالمی خبر رساں ادارے کی خبر کے مطابق دھماکے ساؤپالو میں سپریم کورٹ کے نزدیک ہوئے جس کے بعد سپریم کورٹ کو خالی کرا لیا گیا۔ پہلا دھماکہ سپریم کورٹ کے قریب ایک کار پارک میں ہوا۔ عدالت نے ایک بیان میں تصدیق کی کہ ججوں نے دھماکوں سے قبل مکمل اجلاس مکمل کیا تھا، انہیں فوری اور محفوظ طریقے سے باہر نکال لیا گیا تھا۔ وفاقی پولیس نے وسطی برازیلیا میں ہونے والے دھماکوں کی تحقیقات کے لیے ایک بم اسکواڈ تعینات کر دیا ہے۔۔ دھماکوں کے نتیجے میں کانگریس اور صدارتی محل کے قریب ایک چوک میں ایک شخص ہلاک ہو گیا، جس سے ملک میں جی 20 سربراہ اجلاس کی میزبانی سے قبل سیکیورٹی خدشات مزید بڑھ گئے ہیں۔ برازیل کے ایک مقامی میڈیا نے ان دھماکوں کو خودکش قرار دیا ہے۔ ایک پولیس افسر نے مقامی میڈیا کو بتایا کہ چوک سے ملنے والے متوفی شخص کے پاس دھماکہ خیز مواد تھا، لہذا اس کے جسم کا احتیاط سے معائنہ کیا جائے گا تاکہ کسی اور دھماکے کے خطرے سے بچا جا سکے۔ انہوں نے مزید کہا کہ دھماکوں کی نوعیت کے حوالے سے کچھ کہنا قبل از وقت ہے۔ ان دھماکوں کی آوازیں برازیلیا کے مشہور چوک پلازہ آف دی تھری پاورز کے آس پاس سنی گئیں جو برازیل کی تین اہم سرکاری شاخوں کو جوڑتی ہے۔ یہی وہ مقام تھا جہاں گزشتہ سال 8 جنوری کو فسادات ہوئے تھے جب سابق صدر جیر بولسونارو کے حامیوں نے ان کے انتخابات میں شکست کے خلاف احتجاج کرتے ہوئے سرکاری عمارتوں پر دھاوا بول دیا تھا۔",world
298,حزب اللہ کا تل ابیب میں اسرائیلی فوج کے ہیڈکوارٹرز پر حملے کا دعوی,https://www.express.pk/story/2733056/hizab-allah-ka-tall-abib-mein-israeli-fouj-ke-headquarters-par-hamlay-ka-daawa,"حزب اللہ نے دعویٰ کیا ہے کہ اس نے تل ابیب میں اسرائیلی فوج کے ہیڈکوارٹرز پر حملہ کیا ہے۔ لبنانی تنظیم کے مطابق فوجی ہیڈکوارٹرز پر خودکش ڈرون طیاروں سے حملہ کیا گیا۔ اسرائیلی فوجی حکام کی جانب سے ابھی تک اس حملے کی تصدیق نہیں کی گئی ہے۔ دوسری جانب جنوبی لبنان میں حزب اللہ سے جھڑپوں میں چھ اسرائیلی فوجی ہلاک ہو گئے ہیں۔ اسرائیل نے جواب میں بیروت کے جنوبی نواح میں چار فضائی حملے کیے، صہیونی فوج کے لبنان شام سرحدی علاقے میں بھی حملے کیے۔ غزہ میں بھی اسرائیلی حملے جاری ہیں جس میں مزید کئی فلسطینی شہید ہو گئے ہیں۔ تلکرم میں اسرائیلی فوج کے حملے میں دو فلسطینی شہید اور کئی زخمی ہو گئے ہیں۔",world
299,"امریکا کے ساتھ رابطوں کے چینلز موجود ہیں، ایرانی وزیرخارجہ",https://www.express.pk/story/2733040/amrika-k-sat-rabto-k-chinlz-mojod-i-airani-ozirkharj,ایران کے وزیرخارجہ عباس عراقچی نے کہا ہے کہ ایران اور امریکا کے درمیان بنیادی اختلافات کے باوجود رابطوں کے ذرائع موجود ہیں۔ ایرانی سرکاری خبرایجنسی تسنیم کی رپورٹ کے مطابق عباس عراقچی نے تہران میں کابینہ کے ہفتہ وار اجلاس کے دوران میڈیا سے غیررسمی گفتگو کرتے ہوئے کہا کہ ایران اور امریکا کے درمیان اختلافات کا معاملہ بنیادی ہے جوہوسکتا ہے کبھی حل نہ ہوں۔ انہوں نے کہا کہ ہمیں لاگت اور کشیدگی کم کرنے کے لیے انتظامات کی ضرورت ہے۔ ایرانی صدر نے نشان دہی کی کہ امریکا اور ایران کے درمیان رابطوں کے راستے اس وقت بھی موجود ہیں۔ ان کا کہنا تھا کہ امریکا کے ساتھ گزشتہ ماہ براہ راست جوہری مذاکرات کا کوئی جواز نہیں تھا۔ عباس عراقچی نے کہا کہ ہمیں ان مذاکرات کے لیے کوئی راستہ نظر نہیں آرہا ہے جب تک ہم موجودہ بحران کا خاتمہ نہیں کرسکتے ہیں۔ انٹرنیشنل اٹامک انرجی ایجنسی کے ڈائریکٹر جنرل رافیل گروسی کے ایرانی دورے سے متعلق سوال پر انہوں  نے کہا کہ ایران اور اقوام متحدہ کی جوہری توانائی کے ادارے کے درمیان طویل تعاون کا سلسلہ جاری ہے حالانکہ ملاقاتوں کے دوران مسائل کے بھی ابھر کے سامنے آتے رہے ہیں۔,world
300,"حزب اللہ کے اسرائیل پر ڈرون حملے کا دعویٰ، دو اسرائیلی ہلاک",https://www.express.pk/story/2733031/hzb-all-k-asraeil-pr-ron-hml-ka-daaoi-do-asraeili-lak,"لبنان کی مزاحمتی تحریک حزب اللہ نے دعویٰ کیا ہے کہ اسرائیل کے شہر نہاریا میں اسرائیلی فوجی بیس کو ڈرون سے نشانہ بنایا گیا جہاں دو افراد ہلاک ہوگئے۔ غیرملکی خبرایجنسی رائٹرز کی رپورٹ کے مطابق اسرائیل کی پولیس نے بتایا کہ شمالی اسرائیل کے شہر نہاریا میں رہائشی عمارت گرگئی، جس کے نتیجے میں دو افراد ہلاک ہوگئے، بعد ازاں حزب اللہ نے اس کی ذمہ داری قبول کی۔ حزب اللہ نے بیان میں کہا ہے نہاریا کے مشرق میں واقع فوجی بیس کو نشانہ بنانے کے لیے ڈرون حملہ کیا گیا تھا۔ اسرائیل کی فوج نے بتایا کہ اسرائیلی شہری ڈرون حملوں کی وجہ سے پناہ گاہوں میں منتقل ہوگئے، ریسکیو حکام نے بتایا کہ حیفہ کے مضافات میں اسکول نشانہ بنا جہاں بچوں کو فوری طور پر پناہ گاہوں میں میں لے جایا گیا۔ الجزیرہ کی رپورٹ کے مطابق حزب اللہ نے بیان میں کہا کہ شمالی اسرائیل میں ال-منارا کے جنوب میں اسرائیلی فوج کے ایک گروپ پر جنگجوؤں نے راکٹوں سے حملہ کیا۔ بیان میں کہا گیا کہ جنوبی لبنان میں مارون الراس گاؤں کے مشرقی علاقے میں بھی اسرائیلی فوجیوں پر راکٹوں سے حملے کیے گئے ہیں۔ لبنان کی وزارت صحت کے مطابق اسرائیل کی جانب سے ایک سال قبل شروع کی گئی جارحیت کے نتیجے میں لبنان میں اب تک 3 ہزار 287 افراد شہید ہوگئے ہیں اور ان میں سے اکثریت گزشتہ 7 ہفتوں کے دوران شہید ہوئے۔ بیان میں کہا گیا کہ اسرائیلی فوج شہریوں اور فوجیوں کے درمیان تمیز نہیں کرتی اور اندھادھند حملے اور بمباری کرتی ہے، جس سے عام شہریوں کا جانی نقصان ہوجاتا ہے۔ دوسری طرف اسرائیل کے مطابق حزب اللہ کے حملوں میں اب تک 100 افراد ہلاک ہوچکے ہیں، جن میں شہری اور فوجی شامل ہیں اور اکثرہلاکتیں جنوبی اسرائیل، گولان کی پہاڑیوں اور جنوبی لبنان میں ہوئی ہیں۔ حزب اللہ نے گزشتہ روز دعویٰ کیا تھا کہ اس کے جنگجوؤں نے یکم اکتوبر سے اب تک 100 سے زائد اسرائیلی فوجیوں کو ہلاک کردیا ہے۔ حزب اللہ نے بیان میں کہا تھا کہ یکم اکتوبر سے اب تک جنوبی لبنان کے کئی قصبوں سے اسرائیلی افواج کو واپسی پر مجبور کردیا گیا ہے اور اسرائیل کے فوجی مراکز پر مزید حملوں کا عزم دہرایا۔ اسرائیلی فوج نے بیان میں کہا کہ حزب اللہ نے منگل کو 55 پروجیکٹائل فائر کردیے تھے۔",world
301,امریکی نومنتخب صدر ٹرمپ کی بائیڈن سے وائٹ ہاؤس میں ملاقات,https://www.express.pk/story/2733026/amriki-nomntkhb-sdr-rmp-ki-baein-s-oae-aoes-mi-mlakat,"امریکا کے نومنتخب صدر ڈونلڈ ٹرمپ اور ان کے طویل حریف جوبائیڈن کے درمیان وائٹ ہاؤس میں صدارتی انتخاب کے بعد پہلی مرتبہ ملاقات ہوئی جہاں دونوں رہنماؤں نے جنوری میں پرسکون انتقال اقتدار کا عہد کیا۔ خبرایجنسی رائٹرز کی رپورٹ کے مطابق امریکی صدر جوبائیڈن اور نومنتخب صدر ڈونلڈ ٹرمپ اوول آفس میں ایک ساتھ بیٹھ گئے۔ جوبائیڈن نے کہا کہ ہم پرعزم ہیں کہ ایسا ہی کریں گے جیسے ہم نے کہا ہے، پرامن انتقال اقتدار کے لیے اور آپ سے تعاون کے لیے جو ممکن اس کو یقینی بنائیں گے اور جس کی آپ کو ضرورت ہے، خوش آمدید، واپسی خوش آمدید۔ ڈونلڈ ٹرمپ نے کہا کہ سیاست مشکل ہے، کئی پہلوؤں سے ایک بہتر دنیا نہیں ہے لیکن آج ایک اچھی دنیا ہے اور انتقال اقتدار پر میں خراج تحسین پیش کرتا ہوں جواتنی ہی پرامن ہوگی جتنی ہم کرسکتے ہیں اور میں جوبائیڈن کے کردار پر بھی بہت خراج تحسین پیش کرتا ہوں۔ نومنتخب صدر ٹرمپ 20 جنوری کو اپنا منصب سنبھال لیں گے۔ ڈیموکریٹس اور ری پبلکنز کے دونوں رہنماؤں نے ملاقات کے دوران صحافیوں کے سوالوں کا جواب نہیں دیا۔ قبل ازیں ڈونلڈ ٹرمپ سخت سیکیورٹی میں وائٹ ہاؤس پہنچے اور جوبائیڈن نے سابق اور مستقبل کے صدر کا استقبال کیا اور خاتون اول جل بائیڈن نے بھی استقبال کیا۔ وائٹ ہاؤس نے بیان میں کہا کہ خاتون اول نے ٹرمپ کو ہاتھ لکھے ہوئے مبارک باد کا خط دیا جو ان کی اہلیہ میلانیا ٹرمپ کے لیے تھا اور ان کی ٹیم نے اقتدار کی منتقلی میں تعاون کا عزم کیا۔ واضح رہے کہ ٹرمپ اور بائیڈن نے 2020 کے انتخاب میں بھی ایک دوسرے کے خلاف سخت بیان بازی کی تھی اور اس کے بعد بھی بیانات دیے جاتے رہے تھے۔ صدر جوبائیڈن 81 برس کی عمر میں اپنی مدت مکمل کرکے جا رہے ہیں جبکہ 78 سالہ ٹرمپ اپنی دوسری مدت پوری کریں گے تاہم بائیڈن ماضی میں ٹرمپ کو جمہوریت کے لیے خطرہ قرار دے چکے ہیں۔ دوسری جانب ٹرمپ نے جوبائیڈن کو نالائق سے تعبیر کیا تھا اور 2020 کی انتخابی مہم کے دوران بائیڈن پر دھوکا دہی کے بے بنیاد الزامات عائد کیے تھے۔",world
302,"لندن؛ سارہ شریف قتل کیس، والد نے ٹرائل کے دوران ذمہ داری قبول کرلی",https://www.express.pk/story/2733014/sar-shrif-ktl-kis-oald-n-tftish-karo-k-samn-thm-dari-kbol-krli,"برطانیہ کے دارالحکومت میں قتل ہونے والی بچی سارہ شریف کے کیس میں ٹرائل کے دوران والد نے تفتیش کاروں کے سامنے اپنی بیٹی کی موت کی تمام تر ذمہ داری قبول کرلی۔ اسکائی نیوز کی ویب سائٹ کیرپورٹکے مطابق کم سن مقتولہ سارہ شریف کے 42 سالہ والد عرفان شریف نے تفتیش کاروں کے سامنے اعتراف کیا کہ انہوں نے اپنے اہل خانہ کو بچانے کے لیے شروع میں ذمہ داری لی تھی لیکن عدالت میں پیش کیے گئے ثبوت میں بچی کے قتل کا الزام ان کی اہلیہ پر تھا اور جب بچی کے ساتھ ظلم ہوا تو اس وقت میں موجود نہیں تھا۔ عرفان شریف نے بدھ کو ٹرائل کے دوران کہا کہ ‘میں ہر ایک چیز کی ذمہ داری قبول کرتا ہوں’۔ انہوں نے قتل کی ذمہ داری ان کی اہلیہ بنیش بتول کی وکیل بیرسٹر کیرولین کیربری کے سی کی جانب سے ہونے والے سوال جواب کے دوران قبول کی اور اس دوران ان کی اہلیہ مسلسل رو رہی تھیں۔ بیرسٹر کیرولین کیربری نے ان سے بچی کے ساتھ رکھے ہوئے ہاتھ سے لکھے نوٹ کے بارے میں پوچھا کہ اس میں لکھا تھا کہ ‘لو یو سارہ’۔ ملزم نے جواب دیا کہ جو کوئی اس نوٹ کو دیکھے تو یہ میں عرفان شریف ہوں جس نے اپنی بیٹی کو مار مار کر قتل کردیا، میں بھاگ رہا ہوں کیونکہ میں خوفزدہ ہوں لیکن میں وعدہ کرتا ہوں کہ میں خود کو حوالے کروں گا تاکہ سزا ملے۔ وکیل نے ان سے سوال کیا کہ کیا انہوں نے اپنی بیٹی کو تشدد کرکے قتل کیا تو عرفان شریف نے جواب دیا کہ ‘ہاں، وہ میری وجہ سے دم توڑ گئیں’۔ بیرسٹر نے مزید پوچھا کہ بچی دم توڑنے سے کئی ہفتے پہلے زخمی ہوئی تھیں اور ان کے اعضا ٹوٹ گئے تھے اور ان کو اس طرح زخمی کرنے والے آپ ہی تھے۔ عرفان شریف نے جواب دیا کہ ‘ہاں، میں ذمہ داری قبول کرتا ہوں، میں مکمل ذمہ داری لیتا ہوں’، تسلیم کیا کہ کرکٹ کے بلےیا ڈنڈے سے تشدد کی وجہ سے بچی کی ہڈیاں 25 جگہ ٹوٹ گئی تھیں اور ان کی گردن کی ہڈی بھی ٹوٹ گئی تھی۔ یہ بھی پڑھیں:برطانیہ میں 10 سالہ سارہ شریف کے قتل کا معمہ نئی تفصیلات سامنے آگئیں وکیل نے گواہوں کے کٹہرے میں کھڑے عرفان شریف سے مزید پوچھا کہ میرے خیال میں آپ نے 6 اگست کو بچی کو بری طرح مارا تھا تو انہوں نے جواب دیا کہ ‘ہم ہر چیز تسلیم کر رہا ہوں’۔ ٹرائل میں مختصر وقفے کے بعد بیرسٹر کیرولین کیربری نے دوبارہ پوچھا کہ کیا آپ تسلیم کرتے ہیں بچی کو آپ نے قتل کیا ہے، کیا آپ تسلیم کرتے ہیں کہ سارہ پر آپ نے کئی ہفتوں تک کئی بار تشدد کیا۔ وکیل نے سوالات جاری رکھتے ہوئے کہا کہ کیا آپ مانتے ہیں کہ انہیں مارنے کے لیے کرکٹ بلا استعمال کیا، کیا آپ مانتے ہیں کہ آپ کئی مواقع پر ان کو مارنے کے لیے کرکٹ بلے کو ہتھیار کے طور پر استعمال کیا، کیا آپ مانتے ہیں کہ ان پر جبر کرنے کے لیے آپ نے کرکٹ بلا استعمال کیا۔ مقتولہ کے والد نے وکیل کے سارے سوالوں کا جواب ایک لفظ میں دیا اور کہا کہ ‘ہاں’ اور اس بات پر بھی اتفاق کیا کہ انہوں نے سارہ پر اقدام قتل کے طور پر تشدد کیا۔ یہ بھی پڑھیں:سارہ شریف قتل والد سوتیلی ماں اور چچا برطانیہ پہنچنے پرگرفتار کیرولین کیربری نے سوال کیا کہ آپ نے قتل کا جرم نہ کرنے کا مؤقف اپنایا تھا کیا آپ چاہیں گے وہ تمام فرد جرم دوبارہ عائد کی جائے، جس پر ملزم نے جواب دیا کہ ہاں لیکن ٹرائل کے دوران وقفے کے بعد ملزم نے اصرار کیا کہ میرا ان کو قتل کرنے کا ارادہ نہیں تھا۔ وکیل نے پوچھا کہ آج ٹرائل کے دوران آپ نے تسلیم کیا تھا کہ آپ نے انہیں قتل کرنے کی نیت سے مارا تھا اور انہیں بدترین نقصان پہنچانے کے لیے تشدد کیا تھا تو یہی قتل کے جرم کے ارتکاب کا اعتراف تھا۔ عرفان شریف نے کہا کہ میں بچی کو تکلیف دینا نہیں چاہتا تھا اور میں بچی کو نقصان پہنچانا نہیں چاہتا تھا۔ مزید پڑھیں:برطانیہ سارہ کیس میں والد سوتیلی والدہ اور چچا پر قتل کا الزام عائد وکیل نے ان سے پھر پوچھا کہ کیا آپ تسلیم کرتے ہیں کہ ان کی موت کی وجہ آپ کا تشدد تھا تو ملزم نے کہا ہاں لیکن پھر جب وکیل نے پوچھا کہ کیا آپ مانتے ہیں کہ آپ نے ان پر اس طرح تشدد کیا کہ آپ نیت یہ تھی ان کو بدترین نقصان پہنچے تو اس پر انہوں نے جواب دیا کہ نہیں۔ ملزمان کے خلاف ٹرائل لندن میں جاری ہے۔ یاد رہے کہ کم سن مقتولہ سارہ شریف کی لاش برطانیہ کی کاؤنٹی سرے کے علاقے ووکنگ میں ایک گھر سے برآمد ہوئی تھی اور ان کے جسم پرتشدد سمیت زخم، جلانے اور ہڈیاں ٹوٹنے کے کئی نشانات موجود تھے۔ دوسری جانب بچی کا والد اپنی اہلیہ اور اہل خانہ کے دیگر ارکان کے ساتھ پاکستان فرار ہوگیا تھا۔ یہ بھی پڑھیں:برطانیہ میں 10 سالہ بچی کے قتل کیس میں بڑی پیشرفت 10 افراد گرفتار عرفان شریف بیٹی کے قتل کی پاداش میں اپنی 30 سالہ اہلیہ بنیش بتول (مقتولہ کی سوتیلی ماں) اور چچا 29 سالہ فیصل کے ساتھ وسطی لندن کے اولڈ بیلی میں ٹرائل کا سامنا کررہے ہیں۔ ٹرائل کا سامنا کرنے والے تینوں ملزمان نے قتل سمیت ان پر عائد دیگر تمام الزامات مسترد کردیے تھے۔ پولیس نے 42 سالہ عرفان شریف کو گزشتہ برس 10 اگست کو حراست میں لیا تھا اور ان پر الزام تھا کہ انہوں نے بچی پر بہت زیادہ تشدد کیا اور اس پر عدالت میں بھی سماعت ہوئی تھی۔",world
303,امریکا کی فلسطینیوں کے بے گھر ہونے اور بھوک سے اموات پر اسرائیل کو سخت تنبیہ,https://www.express.pk/story/2732999/us-ambassador-un-worn-israel-gaza-humanitarian-crisis,اقوام متحدہ میں امریکی سفیر لینڈا تھامس گرین فیلڈ نے اسرائیل کو خبردار کیا ہے کہ غزہ میں انسانی بحران سے نمٹنے کے لیے مؤثر اور فوری اقدامات کرے۔ عالمی خبر رساں ادارے کے مطابق نیویارک میں اقوام متحدہ کے صدر دفتر میں سلامتی کونسل کے اجلاس سے خطاب میں امریکی سفیر نے غزہ میں انسانی بحرانی صورت حال پر تشویش کا اظہار کیا۔ اقوام متحدہ میں امریکی سفیر لینڈا تھامس گرین فیلڈ نے اسرائیل پر زور دیا ہے کہ غزہ میں شہریوں کو زبردستی ان کے گھروں سے نکل جانے کے لیے مجبور نہیں کیا جائے۔ امریکی سفیر نے خبردار کیا کہ اسرائیل ایسے اقدامات سے گریز کرے جس کے باعث فلسطینی شہری خوراک اور امداد سے محروم رہے اور بھوک سے ان کی موت واقع ہوجائے گا۔ لینڈا تھامس گرین فیلڈ نے متنبہ کیا کہ اگر اسرائیل نے ایسا کیا تو اس کے امریکی اور عالمی قانون کے تحت سنگین مضمرات ہوں گے۔ اقوام متحدہ میں امریکی سفیر کا مزید کہنا تھا کہ امریکی مداخلت کی بدولت اسرائیل نے غزہ میں انسانی بحران سے نمٹنے کے لیے کچھ اہم اقدامات کیے ہیں پھر بھی اسرائیل کو یقینی بنانا چاہیے کہ اس کے اقدامات مکمل طور پر نافذ ہوں اور وقت کے ساتھ ساتھ اس میں بہتری آتی رہے۔,world
304,8 ماہ سے تنخواہ نہ ملنے پر پریشان خاتون اینکر لائیو نشریات میں بے ہوش؛ ویڈیو وائرل,https://www.express.pk/story/2732988/tunisia-news-anchor-fall-salary,تیونس میں ایک نیوز اینکر لائیو نشریات کے دوران روتے ہوئے گر پڑیں۔ عرب میڈیا کے مطابق تیونس کے نجی چینل پر خبریں پڑھتے ہوئے خاتون نیوز اینکر انیسہ مکشاح پہلے تو رو پڑیں اور پھر سیٹ سے نیچے گر کر بے ہوش ہوگئیں۔ یہ سب اتنا اچانک ہوا کہ لائیو براڈ کاسٹ کو روکنا پڑا۔ خبریں پڑھتے وقت بھی وہ کافی درد میں مبتلا دکھائی دے رہی تھیں۔ جس کی ویڈیو سوشل میڈیا پر وائرل ہوگئی۔ ویڈیو پوسٹ پر اس واقعے سے باخبر صارفین نے تصحیح کی کہ یہ واقعہ کسی ٹی وی چینل نہیں بلکہ ریڈیو اسٹیشن میں پیش آیا تھا تاہم موبائل فون پر ریکارڈ کرنے والے ایک ملازم نے اسے وائرل کردیا۔ ان صارفین نے یہ تبصرے بھی کیے کہ انیسہ مکشاح کو 8 ماہ سے تنخواہ نہیں ملی تھی جس کے باعث وہ ڈپریشن کا شکار ہوگئی تھیں۔ صارفین نے یہ بھی لکھا کہ صرف انیسہ مکشاح ہی نہیں بلکہ اس ریڈیو چینل کے دیگر ملازمین بھی تنخواہوں سے محروم ہیں۔ سوشل میڈیا صارفین نے حکومتی حکام سے مطالبہ کیا کہ ریڈیو چینل کو اپنے ملازمین کی تنخواہیں وقت پر ادا کرنے کا پابند بنایا جائے۔ بصورت دیگر قانونی کارروائی کی جائے۔,world
305,سعودی ولی عہد سے ایرانی نائب صدر کی اہم ملاقات؛ اسرائیلی جارحیت کی مذمت,https://www.express.pk/story/2732976/irani-vice-president-meet-saudi-crown-prince-mbs,"سعودی عرب میں ہونے والی عرب اسلامی کانفرنس میں شرکت کے بعد ایران کے نائب صدر محمد رضا عارف نے ولی عہد محمد بن سلمان سے ملاقات کی۔ عرب میڈیا کے مطابق ایرانی نائب صدر نے سعودی دارالحکومت ریاض میں ولی عہد محمد بن سلمان سے ملاقات کی۔ دونوں رہنماؤں نے سفارتی تعلقات، اسرائیلی جارحیت اور مشرق وسطیٰ سمیت باہمی امور کی دلچسپی پر تبادلہ خیال کیا۔ ملاقات میں نائب صدر محمد رضا عارف نے ایران پر اسرائیلی جارحیت کی مذمت اور اسے اسلامی کانفرنس کے اعلامیہ میں شامل کرنے پر ولی عہد محمد بن سلمان کا شکریہ ادا کیا۔ ایرانی نائب صدر نے دوطرفہ تعلقات میں مزید مضبوطی پر زور دیتے ہوئے کہا کہ سعودی عرب کے ساتھ تعلقات دونوں ممالک اور خطے کے عوام کے لیے اہم اور ضروری ہیں۔ ولی عہد محمد بن سلمان نے دونوں ممالک کے درمیان تعلقات کی مضبوطی کے لیے اعلیٰ سطح کے رابطوں پر اتفاق کرتے ہوئے نائب صدر کی اسلامی کانفرنس میں شرکت پر شکریہ بھی ادا کیا۔ یاد رہے کہ سعودی عرب کی میزبانی میں ہونے والی عرب اسلامی سربراہی اجلاس میں اسرائیل کی غزہ، لبنان اور ایران پر جارحیت کی مذمت کرتے ہوئے عالمی برادری سے جنگ بندی میں کردار ادا کرنے کا مطالبہ کیا گیا تھا۔",world
306,امریکا میں نیا ریکارڈ؛ 50 میں سے 13 ریاستوں میں خاتون گورنرز منتخب,https://www.express.pk/story/2732967/uselection2024-record-female-governors-elected,ری پبلکن کی خاتون امیدوار کیلی ایوٹ نے ریاست نیو ہیمپشائر میں گورنر کا انتخاب جیت لیا۔ امریکی میڈیا کے مطابق حکمراں جماعت ڈیموکریٹ کی امیدوار اور مانچسٹر کی سابق میئر جوئس کریگ کو شکست دیکر نیو ہیمپشائر کی گورنر منتخب ہونے والی کیلی ایوٹ سابق سینیٹر بھی ہیں۔ کیلی ایوٹ کی کامیابی کے بعد امریکا میں خاتون ریاستی گورنرز کی تعداد 13 ہوگئی جو کہ ایک ریکارڈ ہے۔ اس سے قبل 2022 میں خاتون گورنرز کی سب سے بڑی تعداد 12 تھی۔ یاد رہے کہ امریکا میں ریاستوں کے گورنر براہ راست الیکشن کے ذریعے منتخب کیے جاتے ہیں جو کہ ایک بااختیار عہدہ ہے۔ تاہم خواتین کی نمائندگی ریکارڈ ساز ہونے کے باوجود امریکا کی 50 میں سے 18 ریاستیں ایسی ہیں جن میں کبھی کوئی خاتون گورنر منتخب نہیں ہوئیں۔ یاد رہے کہ صدارتی الیکشن میں کملا ہیرس کی شکست سے امریکا پہلی خاتون صدر کے انتخاب کے ایک تاریخ ساز لمحے سے محروم رہ گیا۔ کملا ہیرس کی شکست اور ٹرمپ کی فتح کو بعض حلقے مردانہ سوچ کے غالب ہونے کو قرار دے رہے ہیں۔ اکثر مرد ووٹرز نے صرف خاتون کی ہونے کی وجہ سے کملا ہیرس کے بجائے ٹرمپ کو ترجیح دی۔,world
307,امریکا؛ حساس فوجی دستاویزات سوشل میڈیا پر لیک کرنے پر پینٹاگون اہلکار کو 15 سال قید,https://www.express.pk/story/2732949/pentagon-leak-secret-papers-social-media,"پینٹاگون کی خفیہ دستاویزات لیک کرنے والے امریکی ایئرمین 22 سالہ جیک ٹیکسیرا کو15 سال قید کی سزا سنا دی گئی۔ امریکی میڈیا کے مطابق بوسٹن میں امریکی ڈسٹرکٹ جج اندرا تلوانی نے اپنے فیصلے میں کہا کہ اتنی حساس اور خفیہ دستاویزات کو کیسے ہینڈل کرنا ہے اور ان کے افشاء کرنے پر کیا سزا ہوسکتی ہے۔ اس کے بارے میں وسیع معلومات اور تربیت کے باوجود ملزم نے سوشل میڈیا پلیٹ فارم ڈسکورڈ (Discord) پر ایک سال تک سیکڑوں دستاویزات پوسٹ کیں۔ عدالتی فیصلے میں اس بات پر افسوس کا اظہار کیا گیا ہے کہ حقیقتاً جن کا کام ملزم کو اس حرکت سے روکنا تھا وہ بھی اپنی ذمہ داری نہیں نبھا سکے۔ یہ بدقسمتی ہے۔ قبل ازیں عدالت میں وفاقی استغاثہ نے اس جرم کو امریکی جاسوسی سے متعلق قانون کی سب سے اہم اور نتیجہ خیز خلاف ورزیوں میں سے ایک قرار دیا تھا۔ استغاثہ کے مطابق جنوری 2022 سے ملزم نے روس کے یوکرین پر حملے سے متعلق سیکڑوں خفیہ دستاویزات تک رسائی حاصل کرنا شروع کی تھی جب کہ اس کے پاس اسرائیل، فلسطین، شام، ایران اور چین سے متعلق خفیہ معلومات تک بھی رسائی تھی۔ اس سرگرمی پر اعلیٰ افسران نے جیک ٹیکسیرا کو سال 2022 میں دو مرتبہ خفیہ معلومات افشا کرنے سے متعلق نصیحت بھی کی تھی اور اسے انٹیلی جنس معلومات کی گہرائی تک جانے سے متنبہ بھی کیا تھا۔ ان الزامات کی بنیاد پر وفاقی استغاثہ نے عدالت سے ملزم کو 17 سال قید کی سزا دینے کی استدعا کی تھی۔ جیک ٹیکسیرا کے وکلاء نے کہا ان کا کلائنٹ آٹسٹک ہے اور الگ تھلگ رہن پسند کرتا ہے اس لیے کم سے کم سزا دی جائے۔اس کا مقصد کبھی بھی امریکا کو نقصان پہنچانا نہیں تھا۔ خیال رہے کہ ملزم کو گزشتہ برس اپریل میں گرفتار کیا گیا تھا اور اس نے مارچ کے ماہ میں اقبال جرم کرتے ہوئے ندامت کا اظہار کیا تھا اور معافی بھی مانگی تھی۔ دفاعی وکیل مائیکل بچراچ نے عدالت میں کہا تھا کہ ان کے کلائنٹ نے امریکی فضائیہ کی طرف الزامات کو قبول کرنے کی صورت میں فوائد حاصل کرنے کا معاہدہ بھی کیا تھا تاہم اس کا کوئی نتیجہ نہیں نکلا۔ تاہم ایئر فورس نے اس بات کی تصدیق کرنے سے انکار کر دیا کہ ایسا کوئی معاہدہ طے پایا تھا۔ یاد رہے کہ جیک ٹیکسیرا اپنی گرفتاری سے قبل میساچوسٹس میں کیپ کوڈ پر اوٹس ایئر نیشنل گارڈ بیس میں ایک ایئر مین فرسٹ کلاس تھا، جہاں اس نے سائبر ڈیفنس آپریشنز ٹریول مین، یا انفارمیشن ٹیکنالوجی سپورٹ ماہر کے طور پر کام کیا۔ نچلے درجے کے ایئر مین ہونے کے باوجود جیک ٹیکسیرا نے اعلیٰ خفیہ سیکورٹی کلیئرنس حاصل کی تھی۔ یاد رہے کہ گزشتہ برس دسمبر میں امریکی فضائیہ نے اعلان کیا تھا کہ حساس دستاویزات لیک ہونے پر 15 اہلکاروں کی سرزنش کی گئی اور کرنل شون ریلی کو اُس یونٹ کی کمانڈ سے فارغ کر دیا گیا جس سے ملزم جیک ٹیکسیرا کا تعلق تھا۔",world
308,ٹرمپ کی فتح سے اسرائیل کے حوصلے بلند؛ جوبائیڈن کی ہدایات کو پس پشت ڈال دیا,https://www.express.pk/story/2732938/donald-trump-won-israel-ignore-joe-biden-gaza-lebanon-hamas-hezbollah,اسرائیل کو غزہ میں انسانی بحرانی صورت حال کو بہتر بنانے کے لیے دی گئی امریکی مہلت ختم ہوگئی تاہم صیہونی ریاست کی جانب سے کوئی مثبت اقدام سامنے نہیں آیا۔ عالمی خبر رساں ادارے کے مطابق امریکی وزارت خارجہ کی معمول کی پریس بریفنگ کے دوران ترجمان ویدانت پٹیل سے غیر ملکی صحافی نے غزہ میں اسرائیلی اقدامات سے متعلق سوالات کیے۔ صحافی نے پوچھا کہ امریکا نے اسرائیل کو غزہ میں انسانی بحرانی کیفیت کو بہتر بنانے کے لیے ضروری اقدامات بروئے کار لانے کی ہدایت کرتے ہوئے 30 دن کی مہلت دی تھی۔ صحافی نے سوال جاری رکھتے ہوئے کہا کہ 8 سے زائد عالمی امدادی اداروں نے تصدیق کی ہے کہ غزہ میں انسانی بحرانی صورت حال کو بہتر بنانے میں اسرائیل مکمل طور پر ناکام رہا ہے۔ اس موقع پر ویدانت پٹیل بار بار صحافی کو ٹوکتے رہے جب کہ صحافی کا اصرار تھا کہ ایک ماہ کی مہلت ختم ہونے پر اسرائیل نے کچھ نہیں کیا اس پر امریکا کا کیا ردعمل ہے۔ صحافی کے اصرار پر ویدانت پٹیل نے کہا کہ اُس لیٹر میں ہم نے ایک نہیں بلکہ کئی اقدامات کی تجویز دی تھی اور ہم نے اسرائیل کو امدادی سامان کی ترسیل سے متعلق قانون کی خلاف ورزی میں ملوث نہیں پایا۔ امریکی ترجمان نے کہا کہ میں ان 8 تنظیموں کی غزہ میں اسرائیلی اقدامات کے تجزیے اور اس بنیاد پر درجہ بندی سے متعلق کچھ نہیں کہوں گا البتہ میں یہ بتاؤں گا کہ ہم نے اسرائیل کو وہاں بند راہداریاں کھولتے دیکھا ہے۔,world
309,کابینہ کی تشکیل میں ٹرمپ کی پھرتیاں؛ ایلون مسک سمیت اسرائیل نواز اور سرمایہ کار شامل,https://www.express.pk/story/2732914/kabin-ki-tshkil-mi-rmp-ki-prtia-ailon-msk-aor-foks-nioz-k-ainkr-bi-shaml,"ڈونلڈ ٹرمپ امریکا کے نومنتخب صدر کا عہدہ 20 جنوری کو اُٹھائیں گے تاہم وہ ابھی سے اپنی کابینہ کی تشکیل کے سلسلے میں بہت تیزی سے تقرریاں کر رہے ہیں۔ عالمی خبر رساں ادارے کے مطابق ڈونلڈ ٹرمپ نے ایلون مسک اور سابق ری پبلکن صدارتی امیدوار ویوک رام سوامی ڈپارٹمنٹ آف گورنمنٹ ایفی شنسی (DOGE) یعنی محکمہ برائے حکومتی کارکردگی کی سربراہی کا عہدہ دیدیا۔ ٹیسلا اور ٹوئٹر کے مالک، دنیا کے امیر ترین شخص میں سے ایک ’ایلون مسک‘ کی ذمہ داری بیوروکریسی کی اجارہ داری اور ان کے فضول اخراجات کو ختم کرنے کے ساتھ ساتھ وفاقی ایجنسیوں کی ساخت کی ازسر نو تشکیل ہوگی۔ امریکی میڈیا کے مطابق ایلون مسک کی یہ ذمہ داری حکومت سے باہر رہتے ہوئے ٹرمپ انتظامیہ کو مشورے اور مدد فراہم کرنے کی ہوگی۔ ان کے ساتھ راما سوامی بھی اس عہدے پر کام کریں گے۔ ایلون مسک نے اس عہدے پر نامزدگی کی تصدیق کرتے ہوئے کہا کہ وہ فضول اخراجات کو کم کرکے امریکی بجٹ کے 2 کھرب ڈالر بچا سکیں گے۔ یاد رہے کہ ایلون مسک نے ڈونلڈ ٹرمپ کی انتخابی مہم کے لیے 119 ارب ڈالر خرچ کیے تھے جس پر ڈونلڈ ٹرمپ نے انھیں اپنی کابینہ میں اہم عہدہ دینے کا وعدہ کیا تھا۔ ڈونلڈ ٹرمپ نے اپنے پسندیدہ نیوز چینل ’’فوکس نیوز‘‘ کے ایک اینکر کو بھی اعلیٰ عہدہ دیا جو فوج میں بھی خدمات انجام دے چکے ہیں۔ نومنتخب امریکی صدر نے بتایا کہ وزیر دفاع کے لیے پیٹ ہیگزتھ کا انتخاب کیا ہے جو پینٹاگون کے اعلیٰ فوجی افسر سمیت نام نہاد ""ویک"" پالیسیوں کے لیے نفرت کا اظہار کیا ہے۔ اس تقرری کے لیے امریکی سینیٹ سے توثیق ضروری ہے اور سینیٹ میں ریپبلکنز کی اکثریت ہونے کے باعث ممکن ہے کہ پیٹ ہیگزتھ کی تقرری کسی رکاوٹ یا مخالفت کے بغیر ہوجائے گی۔ اسی طرح نومنتخب امریکی صدر نے رئیل اسٹیٹ ٹائیکون 67 سالہ اسٹیووٹکوف کی بطور مشرق وسطیٰ میں خصوصی ایلچی تقرری کا اعلان کرتے ہوئے کہا کہ اسٹیو وٹکوف امن کے لیے ایک ان تھک آواز ہوں گے۔ خیال رہے کہ اسٹیووٹکوف سفارت کاری یا خارجہ پالیسی کا کوئی تجربہ نہیں رکھتے تاہم وہ بھی ایلون مسک کی طرح ٹرمپ کی انتخابی مہم پر بے دریغ خرچ کرنے والوں میں سے ایک ہیں۔ ڈونلڈ ٹرمپ نے سابق گورنر مائیک ہکابی جان کو اسرائیل میں امریکی سفیر نامزد کردیا۔ اُن کا کہنا تھا کہ بہترین انتظامی صلاحیتوں سے مالا مال مائیک ہکابی اسرائیل سے محبت کرتے ہیں اور اسرائیلی بھی ان سے بے پناہ لگاؤ رکھتے ہیں۔ اسی طرح امریکی خفیہ ایجنسی سی آئی اے کی سربراہی کے لیے ڈونلڈ ٹرمپ نے جان ریٹ کلف کا انتخاب کیا ہے۔ خیال رہے کہ ڈونلڈ ٹرمپ نے اپنے پہلے دورِ اقتدار میں بھی 2020 سے 2021 کے دوران جان ریٹ کلف کو نیشنل انٹیلی جنس کا ڈائریکٹر مقرر کیا تھا۔ ٹرمپ پر جان ریٹ کلف کے ذریعے سیاسی مقاصد حاصل کرنے کا الزام بھی لگا تھا۔ ڈونلڈ کی نئی انتظامیہ میں ایک امریکی یہودی لی زیلڈین کو انوائرمنٹ پروٹیکشن ایجنسی کا سربراہ مقرر کیا گیا ہے۔ اس سے قبل ڈونلڈ ٹرمپ وزیر خارجہ کے لیے  فلوریڈا سے سینیٹ کے رکن مارکو روبیو کے نام کا اعلان کرچکے ہیں جب کہ ہوم لینڈ سیکیورٹی چیف کے لیے ساؤتھ ڈکوٹا کی گورنر کرسٹی نوم کا انتخاب کیا ہے۔ علاوہ ازیں گزشتہ روز ہی ڈونلڈ ٹرمپ نے اپنے پہلے دورِ اقتدار کے قائم مقام امیگریشن چیف تھامس ہومن کو 'بارڈر زار' مقرر کیا جو غیرقانونی تارکین وطن کو واپس ان کے ممالک بھیجنے کی ٹرمپ پالیسی پر عمل درآمد کروائیں گے۔",world
310,اسرائیل کی ایران کی تیل تنصیبات پر حملے کی دھمکی,https://www.express.pk/story/2732896/israel-ki-iran-ki-tel-tansebat-pr-hamly-ki-damhki,اسرائیل کے وزیراعظم نیتن یاہو نے ایرانی تیل کی تنصیبات پر حملے کی دھمکی دے دی۔ غیرملکی خبر ایجنسی کے مطابق اسرائیل کے وزیراعظم نیتن یاہو نے بیان میں کہا کہ اگر ایران نے حملہ کیا تو اسرائیل جوابی کارروائی میں ایران کی تیل کی تنصیبات کو نشانہ بنا سکتا ہے۔اسرائیل پر ایران کا ایک اور حملہ ایرانیوں کے لیے اربوں روپے کے ڈاکے کے برابر ہوگا۔ اسرائیل پر حملے سے ایران کی معیشت مکمل طور پر تباہ ہوجائے گی۔ دوسری جانب اسرائیلی فورسز کی لبنان کے علاقوں وادی بقاع اور عین یعقوب پر بمباری جاری ہے۔ اسرائیل کے حملوں میں 17 لبنانی شہری شہید ہوگئے۔ غزہ میں بھی اسرائیلی حملوں میں مزید 11 فلسطینی شہید ہوگئے۔,world
311,شمالی کوریا نے روس کیساتھ دفاعی معاہدے کی توثیق کر دی,https://www.express.pk/story/2732884/north-korea-ne-russia-kay-sath-difai-muahiday-ki-toseeq-kar-di,"شمالی کوریا نے روس کے ساتھ دفاعی معاہدے کی توثیق کر دی۔ توثیق کا اعلان یوکرین کے اس بیان کے چند دن بعد آیا ہے کہ روس کے سرحدی علاقے کرسک میں اس کی افواج کی شمالی کوریائی فوجیوں کے ساتھ جھڑپیں ہوئی تھیں۔ شمالی کوریا کے سرکاری میڈیا نے منگل کے روز یہ اطلاع دی کہ ملک نے روس کیساتھ ایک باہمی دفاعی معاہدے کی توثیق کر دی ہے۔ اس معاہدے کے تحت فریقین سے مسلح حملے کی صورت میں ایک دوسرے کی مدد کرنے کا مطالبہ کیا گیا ہے۔ شمالی کوریا کے رہنما کم جونگ ان کے حکم کے طور پر اس معاہدے کی توثیق کی گئی ہے۔ ایجنسی نے کہا کہ معاہدہ اس دن سے نافذ العمل ہوگا جب سے دونوں فریقوں نے توثیق کی دستاویزات کا تبادلہ کیا۔ گزشتہ ہفتے روسی قانون سازوں نے بھی اس معاہدے کی توثیق کیلیے متفقہ طور پر ووٹ کیا تھا، جس کے بعد روس کے صدر ولادیمیر پوتن نے اس پر دستخط کیے تھے اور اس کے بعد اب شمالی کوریا نے اس کی توثیق کا اعلان کر دیا ہے۔ معاہدے میں یہ شرط بھی رکھی گئی تھی کہ دونوں ممالک میں سے کوئی ایک دوسرے پر حملے کی صورت میں بلا تاخیر فوجی مدد فراہم کرے گا۔",world
312,سابق فوجی اور ٹی وی میزبان امریکا کے وزیر دفاع نامزد,https://www.express.pk/story/2732882/sabiq-fouji-aur-tv-maizban-america-ke-wazeer-difaa-naamzad,"نومنتخب امریکی صدر ڈونلڈ ٹرمپ نے سابق فوجی اور ٹی وی میزبان پیٹ ہیگزے کو وزیردفاع نامزد کر دیا۔ ٹرمپ نے نامزدگی کے بعد اپنے بیان میں کہا کہ پیٹ ہیگزے ایک سخت، اسمارٹ اور سب سے پہلے امریکہ میں یقین رکھنے والے ہیں۔ جب وہ اس عہدے پر ہوں گے تو امریکا کے دشمنوں کو اس کا نوٹس لینا ہو گا۔ ہماری فوج پھر عظیم ہو گی،امریکا کو پسپائی نہیں ہو گی۔ پیٹ ہیگزے افغانستان، عراق اور گوانتاناموبے میں خدمات انجام دے چکے ہیں۔ ٹرمپ کی انتخابی مہم میں لاکھوں ڈالر عطیہ دینے والے ایلون مسک کو بھی ایک نئے ""حکومتی کارکردگی کے محکمے"" کی قیادت کرنے کی ذمہ داری سونپی گئی ہے۔ نومنتخب صدر کا کہنا ہے کہ ارب پتی بزنس مین سابق ریپبلکن پرائمری امیدوار وویک راما سوامی کے ساتھ مل کر اس نئے محکمے کی قیادت کریں گے، حالانکہ یہ واضح نہیں ہے کہ نئی باڈی کس شکل میں ہوگی۔ امریکی ایوان بالا سینیٹ پر ریپبلکن پارٹی کا کنٹرول ہے اور وہ ایوان میں اکثریت کی جانب بڑھ رہی ہے کیونکہ امریکی انتخابات کے ایک ہفتے بعد بھی ووٹوں کی گنتی جاری ہے۔ دریں اثنا، ٹرمپ کی مجرمانہ سزا پر نیویارک کی ایک عدالت کا فیصلہ ایک بار پھر مؤخر کر دیا گیا ہے، جج نے کسی بھی فیصلے کو کم از کم 19 نومبر تک ملتوی کر دیا ہے۔",world
313,امریکا کا نیا مشیرِ قومی سلامتی کون ہوگا؛ ٹرمپ نے فیصلہ کرلیا,https://www.express.pk/story/2732802/uselection2024-donald-trump-national-security-advisor-mike-waltz,"امریکی میڈیا نے ذرائع کے حوالے سے دعویٰ کیا ہے کہ ڈونلڈ ٹرمپ نے مشیر قومی سلامتی کے لیے مائیک والٹز کے نام پر اتفاق کرلیا۔ امریکی میڈیا کے مطابق تاحال نو منتخب صدر ڈونلڈ ٹرمپ کی جانب سے مشیر قومی سلامتی کے لیے مائیک والٹز کے نام کا باضابطہ اعلان نہیں کیا گیا۔ تاہم امریکی میڈیا کو متعدد ذرائعوں نے تصدیق کی ہے کہ ڈونلڈ ٹرمپ کی اس عہدے کے لیے نگاہِ انتخاب مائیک والٹز پر ٹھہری ہیں۔ مائیک والٹز امریکی فوج کی جانب سے متعدد جنگیں لڑنے والے سینئر فوجی رہ چکے ہیں۔ افغانستان، مشرق وسطی اور افریقا میں بھی خدمات انجام دیں۔ امریکی اسپیشل فورسز کے ریٹائرڈ افسر مائیک والٹز نیشنل گارڈز میں کرنل کے عہدے پر بھی فرائض انجام دے چکے ہیں۔ مائیک والٹز نے 2021 میں افغانستان سے فوجیوں کے انخلا کے طریقہ کار پر جوبائیڈن انتظامیہ کو تنقید کا نشانہ بنایا تھا جب کہ ڈونلڈ ٹرمپ کی خارجہ پالیسی کے دلدادہ رہے ہیں۔ علاوہ ازیں وہ ماضی میں وزرائے دفاع ڈونلڈ رمسفیلڈ اور روبرٹ جیٹس کے دور میں دفاعی پالیسی کے ڈائریکٹر بھی رہے اور سال 2018 میں کانگریس کے رکن منتخب ہوئے۔ وہ ایوان نمائندگان میں مسلح افواج کی ذیلی کمیٹی کے سربراہ بھی ہیں۔ اسی طرح وہ انٹیلی جنس کمیٹی کے بھی رکن ہیں۔ روس اور یوکرین کے درمیان جنگ چھڑنے کے بعد 2022 میں والٹز نے جوبائیڈن انتظامیہ پر زور دیا تھا کہ وہ روسی افواج کا مقابلہ کرنے کے لیے یوکرین کو مزید اسلحہ فراہم کرے۔ تاہم گزشتہ ماہ ان کا یہ موقف سامنے آیا تھا کہ یوکرین میں امریکا کے مقاصد کا از سر نو جائزہ نا گزیر ہے۔ یاد رہے کہ امریکا قومی سلامتی کے مشیر کا عہدہ نہایت حساس سمجھا جاتا ہے جس پر تقرری صدر کی جانب سے کی جاتی ہے اور سینیٹ سے توثیق لینا ہوتی ہے۔ قومی سلامتی کا مشیر، نیشنل سیکورٹی کی تمام اعلی ترین ایجنسیوں کے درمیان رابطہ کاری کا کام انجام دیتا ہے۔ وہ صدر کو مطلع کرنے اور اس کی پالیسیوں پر عمل درآمد کا پابند ہوتا ہے۔",world
314,وائٹ ہاؤس روایتی ملاقات؛ میلانیا ٹرمپ موجودہ خاتونِ اوّل سے نہیں ملیں گی,https://www.express.pk/story/2732790/melania-trump-will-not-meet-jill-biden-white-house,میلانیا ٹرمپ نے وائٹ ہاؤس میں جوبائیڈن کی الوداعی ملاقات میں اپنے اپنے شوہر اور نو منتخب صدر ڈونلڈ ٹرمپ کے ہمراہ ممکنہ طور پر نہ جانے کا فیصلہ کیا ہے۔ عالمی خبر رساں ادارے کے مطابق امریکی صدارتی الیکشن میں ڈونلڈ ٹرمپ کی کامیابی کے بعد سے اہلیہ میلانیا نے موجودہ صدر کی اہلیہ جِل بائیڈن سے نے ابھی تک بات نہیں کی ہے۔ امریکی انتقال اقتدار کی روایات کے تحت صدارتی الیکشن میں جیتنے والے صدر اس عہدے سے سبکدوش ہونے والے اپنے پیشرو سے وائٹ ہاؤس میں ایک پُرتکلف ملاقات کرتا ہے۔ اس ملاقات میں منتخب اور سبکدوش ہونے والے صدور کی بیگمات بھی شریک ہوتی ہیں۔ دونوں صدور آپس میں انتقال اقتدار سے متعلق تبادلہ خیال کرتے ہیں۔ نومنتخب صدر کے ساتھ آنے والی مستقبل کی خاتون اوّل کا استقبال اور میزبانی سبکدوش ہونے والے صدر کی اہلیہ کرتی ہیں جو اس ملاقات سے چند روز بعد سابق خاتون اوّل کہلائیں گی۔ جیاس کہ ماضی میں بارک اوباما کی اہلیہ مشیل اوباما نے 2016 کے انتخابات کے بعد یلو روم میں نومنتخب صدر ٹرمپ کی اہلیہ میلانیا ٹرمپ کی چائے پر میزبانی کی تھی۔ تاہم جب 2020 میں ٹرمپ کو شکست ہوئی تو تھی تو اُس وقت کی خاتون اوّل میلانیا ٹرمپ نے نومنتخب جوبائیڈن کی اہلیہ جِل بائیڈن کو مدعو نہیں کیا تھا اور ایسا پہلی بار ہوا تھا۔ حالیہ صدارتی الیکشن کے نتائج کے بعد جوبائیڈن نے اپنی الوداعی ملاقات کے لیے نومنتخب صدر ٹرمپ کو مدعو کیا ہے اور جِل بائیڈن نے بھی ماضی کے تجربے کو فراموش کرکے میلانیا ٹرمپ کو روایتی دعوت نامہ بھیجا ہے۔ غیرملکی میڈیا نے ذرائع کے حوالے سے دعویٰ کیا ہے کہ میلانیا ٹرمپ نے خاتون اوّل جِل بائیڈن کی دعوت کو قبول نہ کرنے کا فیصلہ کیا ہے اور ممکنہ طور پر اس دعوت میں شریک نہیں ہوں گی۔ میلانیا ٹرمپ کو ملاقات پر راضی کرنے کے لیے نو منتخب صدر ٹرمپ کی ٹیم کے کچھ ارکان نے کردار ادا کرنے کا ارادہ ظاہر کیا ہے کیوں کہ وہ سمجھتے ہیں کہ یہ اہم ہے۔ امریکی جمہوری روایت کے مطابق سبکدوش ہونے والے صدر نومنتخب صدر کے ساتھ حلف برداری کے لیے کیپیٹل کی عمارت تک ایک ہی گاڑی میں اکٹھے سفر کرتے ہیں۔,world
315,اہلیہ سے طلاق پر ناراض شخص نے شہریوں پر گاڑی چڑھا دی؛ 35 ہلاک اور43 زخمی,https://www.express.pk/story/2732783/china-accident-divorced-driver-ploughs-crowd-killed-35-injured-43,چین میں ایک تیز رفتار کار نے ڈرائیور سے بے قابو ہو کر سڑک کنارے کھڑے شہریوں کو کچل ڈالا۔ عالمی خبر رساں ادارے کے مطابق یہ حادثہ چین کے شہر زوہائی میں ایک اسپورٹ سینٹر کے اسٹیڈیم میں اُس وقت پیش آیا جب وہاں ورزش کرنے والوں کی بڑی تعداد موجود تھی۔ عینی شاہدین نے بتایا کہ تیز رفتار ایس یو وی گاڑی بیئرر کو توڑے ہوئے اسپورٹ سینٹر میں داخل ہوئی تھی۔ حادثے میں 35 افراد ہلاک اور 43 زخمی ہوگئے جن میں نوعمر اور بزرگ بھی شامل ہیں۔ کار ڈرائیور کی شناخت 62 سالہ فین کے نام سے ہوئی جسے جائے وقوعہ سے فرار ہونے کی کوشش کے دوران پولیس نے تعاقب کرکے حراست میں لے لیا۔ گرفتار ڈرائیور بھی شدید زخمی ہے جسے علاج کے لیے اسپتال منتقل کیا گیا ہے۔ خیال رہے کہ یہ حادثہ شہر میں سخت سکیورٹی کے باوجود پیش آیا جہاں ایک بڑے سول اور ملٹری ایئر شو کی میزبانی کی جا رہی ہے۔ پولیس کے بقول ابتدائی تحقیقات سے پتہ چلتا ہے کہ مذکورہ شخص نے طلاق کے بعد جائیداد کے تصفیے کے فیصلے کا غصہ شہریوں کو کچل کر نکالا۔ واقعے کے وقت اسٹیڈیم میں لوگوں کے کم از کم 6 گروپس چہل قدمی اور ورزش کر رہے تھے۔,world
316,"عرب اسلامی سربراہ اجلاس کا اعلامیہ؛ غزہ، لبنان اور ایران پر اسرائیلی جارحیت کی مذمت",https://www.express.pk/story/2732762/arab-islamic-summit-saudi-arabia-gaza-lebanon-iran-israel,"سعودیہ کی میزبانی میں ہونے والے عرب اسلامی سربراہ اجلاس کا اعلامیہ جاری کردیا گیا۔ عرب میڈیا کے مطابق اجلاس میں شرکا نے غزہ، لبنان اور ایران میں جاری اسرائیلی جارحیت پر تجاویز پیش کیں اور عالمی برادری سے کردار ادا کرنے کا مطالبہ کیا۔ افتتاحی اجلاس سے ولی عہد محمد بن سلمان نے بھی خطاب کیا تھا جب کہ مشرق وسطیٰ میں تنازعات کے حل کے لیے بنائی گئی خصوصی وزارتی کمیٹی نے بھی سفارتی دوروں اور روابط سے متعلق آگاہ کیا۔ اجلاس کے اختتام کے بعد اعلامیہ جاری کیا گیا جس میں فلسطین، لبنان اور ایران پر اسرائیلی حملوں کی مذمت کی گئی۔ اعلامیہ میں کہا گیا ہے کہ غزہ کے شہریوں کو اجتماعی سزا دینا، فلسطینیوں کی نسل کشی کے برابر ہے جس کی جتنی مذمت کی جائے کم ہے۔ عرب اسلامی سربراہی اجلاس کے اعلامیہ میں مزید کہا گیا ہے کہ اسرائيل غزہ میں بھوک اور فاقہ کشی کو ہتھیار کے طور پر استعمال کر رہا ہے۔ اعلامیے میں عالمی برادری سے مطالبہ کیا گیا ہے کہ اقوام متحدہ میں اسرائیل کی رکنیت معطل کرنے اور صیہونی فوج کو ہتھیاروں کی فراہمی اور ترسیل پر پابندی لگائی جائے۔",world
317,"موسمیاتی تبدیلیوں سے نہ نمٹا گیا تو قیمت پوری انسانیت کو ادا کرنا پڑے گی، انتونیو گوتیرس",https://www.express.pk/story/2732753/un-antonio-guterres-climate-change-cop29-azzerbaijan-baku,اقوامِ متحدہ کے سربراہ انتونیو گوتیرس نے کہا ہے کہ موسمیاتی تبدیلیوں سے نمٹنے کے لیے دنیا بھر کو فنڈنگ کرنا ہوگی۔ عالمی خبر رساں ادارے کے مطابق آذربائیجان میں ہونے والی موسمیاتی تبدیلیوں پر عالمی کانفرنس کاپ 29 سے خطاب میں اقوام متحدہ کے سیکرٹری جنرل انتونیو گوتریس نے بھی خطاب کیا۔ انتونیو گوتریس نے کہا کہ موسمیاتی تبدیلیوں سے نمٹنے کے لیے فنڈنگ پر زور دیتے ہوئے خبردار کیا کہ اگر ایسا نہ کیا گیا تو انسانیت کو قیمت ادا کرنا پڑے گی۔ موسمیاتی تبدیلیوں سے نبردآزما ہونے کے لیے ادارے کی کاوشوں کا زکر کرتے ہوئے انتونیو گوتریس نے کہا کہ ہم گلوبل وارمنگ (عالمی درجہ حرارت میں اوسط اضافے) کو 1.5 ڈگری سیلسیس تک محدود کرنے کے ہدف کے حصول کے حتمی مرحلے میں ہیں۔ یہ خبر بھی پڑھیں :آذربائیجان میں اقوام متحدہ کی عالمی موسمیاتی کانفرنس؛ وزیراعظم شہباز شریف بھی شریک اقوام متحدہ کے سیکرٹری جنرل نے جی 20 ممالک سے قائدانہ کردار ادا کرنے کا مطالبہ کرتے ہوئے کہا کہ فوسل فیولز کو دو گنا کرنا مضحکہ خیز ہے۔ ترقی پذیر ممالک سے بھی موسمیاتی تبدیلیوں کے لیے فنڈنگ پر انتونیو گوتریس نے کہا کہ اس کانفرنس میں موسمیاتی فنڈنگ کی راہ میں حائل تمام رکاوٹوں کو گرا دینا چاہیے۔ یاد رہے کہ موسمیاتی تبدیلیوں پر اقوام متحدہ کی عالمی کانفرنس کا آغاز 11 نومبر سے آذربائیجان کے دارالحکومت باکو سے ہوگا جو 22 نومبر تک جاری رہے گی۔,world
318,آذربائیجان میں اقوام متحدہ کی عالمی موسمیاتی کانفرنس؛ وزیراعظم شہباز شریف بھی شریک,https://www.express.pk/story/2732732/un-pakistan-security-council-permanent-members,"اقوام متحدہ کی عالمی موسمیاتی کانفرنس کا آغاز آذربائیجان کے دارالحکومت میں ہوگیا جو 22 نومبر تک جاری رہے گی۔ عالمی خبر رساں ادارے کے مطابق اقوام متحدہ کی عالمی موسمیاتی کانفرنس کے افتتاحی اجلاس میں  اقوام متحدہ کے فریم ورک کنونشن ایگزیکٹو سیکرٹری سائمن سٹیئل نے کہا کہ موسمیاتی اقدامات کے لیے نیا اور پُرعزم مالی ہدف طے کرنا ضروری ہے جس سے امیر و غریب تمام ممالک کو فائدہ ہوگا۔ ان کا مزید کہنا تھا کہ موسمیاتی تبدیلی سے نمٹنے کے لیے مالی وسائل کی فراہمی کو خیراتی عمل نہ سمجھا جائے بلکہ یہ ہم سب کی ایک ذمہ داری ہے کیونکہ یہ مسئلہ کسی نہ کسی طرح ہر انسان کو متاثر کر رہا ہے۔ خیال رہے کہ 2009 سے موسمیاتی اقدامات کے لیے مالی ہدف 100 ارب ڈالر سالانہ ہے۔ جس میں اضافے کی تجویز دی جائے گی کیونکہ یہ ایک ایسا مسئلہ ہے جس سے ہر ایک ملک متاثر ہے۔ باکو میں ہونے والی کاپ 29 اجلاس میں 197 ممالک اور یورپی یونین کے نمائندے شریک ہیں۔ وزیراعظم شہباز شریف بھی آج آذربائیجان پہنچے ہیں۔ سیکریٹری جنرل اقوام متحدہ انتونیوگوتریس، صدرالہام علیوف نے وزیراعظم شہبازشریف کا استقبال کیا۔",world
319,ڈونلڈ ٹرمپ نے وزیر خارجہ کیلیے نام فائنل کرلیا؛ جلد اعلان متوقع,https://www.express.pk/story/2732726/donald-trump-name-foreign-minister-uselection2024,امریکا کے نئے وزیر خارجہ کے لیے ڈونلڈ ٹرمپ نے اپنے سابق دور کے مائیک پومپیو کے بجائے اپنے ایک اور معتمد ساتھی کا نام فائنل کیا ہے۔ عالمی خبر رساں ادارے کے مطابق امریکا کے نو منتخب صدر ڈونلڈ ٹرمپ اپنے عہدے کا حلف 20 جنوری کو اُٹھائیں گے تاہم انھوں نے ابھی سے اپنی کابینہ کے لیے ناموں پر غور کرنا شروع کردیا ہے۔ ڈونلڈ ٹرمپ پہلے ہی وائٹ ہاؤس کے چیف آف اسٹاف کے اہم عہدے کے لیے اپنی انتخابی مہم کی خاتون سربراہ سوزی کے نام کا اعلان کرچکے ہیں جو امریکی تاریخ میں اس عہدے پر فائز ہونے والی پہلی خاتون ہوں گی۔ ڈونلڈ ٹرمپ نے اپنی کابینہ میں خارجہ کی اہم ترین وزارت کے لیے مارکو روبیو کے نام پر اتفاق کیا ہے جو ریاست فلوریڈا کے سینیٹر ہیں اور حالیہ انتخاب میں کانگریس کے رکن بھی منتخب ہوئے ہیں۔ خیال رہے کہ ٹرمپ اقوام متحدہ میں امریکی مندوب کے لیے نیویارک سے تعلق رکھنے والی خاتوں اور ٹرمپ کی انتخابی مہم کے لیے فنڈ ریزنگ کی ذمہ داری سنبھالنے والی ایلس اسٹیفانک کے نام کا بھی اعلان کرچکے ہیں۔,world
320,فلسطین کے حق میں آواز اٹھانے پر اسرائیلی رکن پارلیمنٹ معطل,https://www.express.pk/story/2732722/israeli-mp-suspended-for-favor-of-palestine,"تل ابیب: فلسطینیوں کے حق میں آواز اٹھانے پر اسرائیلی رکن پارلیمنٹ اوفر کاسف کی رکنیت معطل کردی گئی۔ اسرائیلی پارلیمنٹ کنیسیٹ نے غزہ جنگ کے معاملے پر بائیں بازو سے تعلق رکنے والے رکن اوفر کاسف کو چھ ماہ کے لیے معطل کر دیا۔ اوفر کاسف نے بین الاقوامی عدالت انصاف میں اسرائیل پر فلسطینیوں کی نسل کشی کا الزام لگانے سے متعلق جنوبی افریقی تحریک کی حمایت کی تھی جس پر انہیں یہ سزا سنائی گئی ہے۔ اسمبلی کی اخلاقیات کمیٹی نے متفقہ طور پر اوفر کو معطل کرنے کے حق میں ووٹ دیا۔ کمیٹی نے کہا کہ اوفر کئی مواقعوں پر فلسطینیوں کی حمایت کرچکے ہیں۔ اس سے قبل ایک ٹویٹ میں انہوں نے مغربی کنارے کے شہر جنین میں اسرائیلی فوج سے لڑنے والے فلسطینیوں کو حریت پسند قرار دیا تھا۔ پھر انہوں نے بین الاقوامی عدالت انصاف میں اسرائیل کی جانب سے فلسطینیوں کی نسل کشی کیخلاف جنوبی افریقہ کی تحریک کی حمایت بھی کی۔ کاسف نے یہ بھی کہا کہ اسرائیلی حکمران فلسطینیوں کے خلاف جنگی جرائم کی حمایت کررہے ہیں اور اسرائیلی فوج غزہ میں نسل کشی کررہی ہے۔ اخلاقیات کمیٹی کے مطابق، اوفر کے کنیسیٹ کے کسی اجلاس میں شرکت کرنے اور پارلیمنٹ سے خطاب کرنے پر پابندی ہوگی۔ اس کے علاوہ ان کی تنخواہ بھی دو ہفتوں کے لیے روک لی جائے گی۔",world
321,"ایمسٹرڈیم میں پھر ہنگامے، فلسطین کے حامی مظاہرین نے ٹرام جلادی",https://www.express.pk/story/2732711/amsterdam-me-phir-hungamay-paletine-k-hami-muzahireen-ne-tram-jaladi,"ایمسٹرڈیم میں فلسطین کے ساتھ اظہار یکجہتی کیلئے احتجاج کرنے والے متعدد مظاہرین کو پولیس نے گرفتار کرلیا۔ غیر ملکی میڈیا کے مطابق نیدرلینڈز کے دارالحکومت کے نواحی علاقے میں احتجاج کرنے والے نوجوانوں نے ایک ٹرام پر حملہ کرکے توڑ پھوڑ کے بعد آگ لگا دی۔ گزشتہ ہفتے اسرائیلی فٹ بال کلب کے تماشائیوں پر حملے کے بعد سے یہاں کئی دنوں سے کشیدگی عروج پر ہے۔ مزید پڑھیں: نیدرلینڈز میں اسرائیلی فٹ بال شائقین کا مخالف گروپ سے تصادم، احتجاج پر پابندی عائد سوشل میڈیا پر پوسٹ کی گئی ویڈیوز میں دکھایا گیا ہے کہ ایک ٹرام پر آتش بازی سے حملہ کیا جا رہا ہے اور اس کی کھڑکیوں کو توڑ دیا گیا ہے۔ جرمن نشریاتی ادارے ڈی ڈبلیو کی رپورٹ کے مطابق ٹرام میں لگی آگ کو فوری طور پر بجھادیا گیا اور پولیس نے متعدد گرفتاریوں کے بعد مظاہرین کو منتشر کردیا۔ ڈچ حکام کا کہنا ہے کہ وہ پرتشدد واقعات میں ملوث افراد کو انصاف کے کٹہرے میں لائیں گے۔",world
322,غزہ میں حماس کیساتھ جھڑپ میں مزید 4 اسرائیلی فوجی ہلاک,https://www.express.pk/story/2732703/four-israeli-soliders-killed-in-northern-gaza,"شمالی غزہ میں حماس کے ہاتھوں مزید 4 اسرائیلی فوجی انجام کو پہنچ گئے۔ اسرائیلی فوج کے مطابق پیر کو شمالی غزہ کی پٹی میں لڑائی کے دوران اسکے مزید چار فوجی مارے گئے۔ مزید پڑھیں: اسرائیل کے غزہ سیف زون میں کیفے سمیت پناہ گزین کیمپ پر ڈرون حملے، 40 فلسطینی شہید ہلاک ہونے والے فوجیوں میں اسٹاف سارجنٹ 20 سالہ مالے اڈومم، اسٹاف سارجنٹ 21 سالہ ناو یائر اسولین، اسٹاف سارجنٹ 21 سالہ گیری لالہروائیکیما زولت، اسٹاف سارجنٹ 20 سالہ اوفیر ایلیاہو شامل ہیں، تمام فوجیوں کا تعلق کفیر بریگیڈ کی شمشون بٹالین سے تھا۔ گزشتہ برس اکتوبر کے آخر میں اسرائیلی فوج نے غزہ میں داخل ہوکر حماس کے ساتھ دوبدو جنگ شروع کی تھی جس میں مارے جانے والے اسرائیلی فوجیوں کی تعداد 375 ہوگئی۔",world
323,"اسرائیل کے غزہ  سیف زون  میں کیفے سمیت پناہ گزین کیمپ پر ڈرون حملے، 40 فلسطینی شہید",https://www.express.pk/story/2732690/israel-kay-gaza-safe-zone-mein-cafe-samait-panahguzin-camp-pr-drone-hamlay-20-falstini-shaheed,اسرائیل کے غزہ کے سیف زون میں واقع کیفے پر ڈرون حملے میں 20 افراد شہید ہوگئے۔ غیرملکی میڈیا کے مطابق اسرائیل نے شمالی غزہ میں ایک ٹینٹ میں قائم کیفے پر دو بار میزائل برسائے جس کے نتیجے میں 20 افراد شہید اور متعدد زخمی ہوگئے۔ دوسری جانب نصیرات کے پناہ گزین کیمپ پر اسرائیلی فوج نے ٹینک چڑھا دئیے ۔ کارروائی میں مزید 20 فلسطینی شہید ہوئے۔ غزہ میں اسپتال ذرائع کا کہنا ہے کہ اسرائیلی حملوں میں زخمی ہونے والے بیشتر افرا د کی حالت نازک ہے۔ اسرائیلی جنگی طیاروں نے غزہ میں اسپتال کو بھی ڈرون حملے کا نشانہ بنایا ۔ حملے میں اسپتال کے عملے کے 3 افراد شدید زخمی ہوئے۔,world
324,تہاڑ جیل میں قید حریت رہنما یاسین ملک نے بھوک ہڑتال ختم کر دی,https://www.express.pk/story/2732684/tehar-jail-mein-qaid-hurriyaat-rehnuma-yasin-malik-ne-bhook-hartaal-khatam-kar-di,"بھارت کی تہاڑ جیل میں قید حریت رہنما یاسین ملک نے بھوک ہڑتال ختم کر دی ہے۔ ترجمان جموں وکشمیر لبریشن فرنٹ کے جاری بیان کے  مطابق دلی ہائی کورٹ نے حکام کو  یاسین ملک  کومناسب طبی دیکھ بھال کا حکم دیا ہے ،جس کے بعد  انہوں نے بھوک ہڑتال ختم کر دی۔",world
325,کینیڈا میں پہلا انسانی برڈ فلو کیس سامنے آگیا,https://www.express.pk/story/2732677/canada-mein-pehla-insani-bird-flow-case-samnay-agaya,کینیڈا میں پہلا انسانی برڈ فلو کیس ریکارڈ کیا گیا ہے جو کہ ایک نایاب واقعہ ہے۔ میڈیا رپورٹس میں بتایاگیا کہ طبی حکام کے مطابق کینیڈا نے برڈ فلو کے اپنے پہلے انسانی کیس کی تصدیق کی جب ایک نوجوان میں وائرس کا ٹیسٹ مثبت آیا۔ صوبے کی طرف سے ایک بیان میں کہا گیا ہے کہ مغربی صوبے برٹش کولمبیا سے تعلق رکھنے والے اس نوجوان کے بارے میں خیال کیا گیا ہے کہ اسے H5 ایویئن فلو کسی پرندے یا جانور سے ہوا تھا۔ صوبے نے کہا کہ وہ اس نوعمر کے رابطوں کا سراغ لگا رہا ہے تاکہ اس بیماری کے ماخذ کی نشاندہی کی جا سکے۔ برٹش کولمبیا کے ہیلتھ آفیسر بونی ہنری نے ایک بیان میں کہا کہ یہ ایک نادر واقعہ ہے ہم یہاں برٹش کولمبیا میں کیس کے ذرائع کو مکمل طور پر سمجھنے کے لیے ایک مکمل تحقیقات کر رہے ہیں۔ کینیڈا کے وزیر صحت مارک ہالینڈ نے عوام کو یقین دلایا کہ ان کے لیے خطرہ کم ہے۔,world
326,"اسلامی سربراہی کانفرنس کا اعلامیہ جاری، فلسطین اور کشمیری مسلمانوں کی حمایت کا اعادہ",https://www.express.pk/story/2732651/islami-sarbrahi-conference-ka-alamia-jari-falasateen-or-kashmeri-muslmanon-ki-hamayat-ka-aadah,"اسلامی عرب سربراہی کانفرنس میں شریک ممالک نے عالمی اور علاقائی امور پر مشترکہ اعلامیہ جاری کردیا۔ اعلامیے میں اسلامی ممالک کے اتحاد، اقتصادی تعاون، اور امن و استحکام کی اہمیت کو اجاگر کیا گیا۔ کانفرنس میں مسئلہ فلسطین اور جموں و کشمیر میں مظلوم مسلمانوں کے حقوق کی حمایت کا اعادہ کیا گیا اور عالمی برادری سے ان تنازعات کے منصفانہ حل کے لئے کردار ادا کرنے کی اپیل کی گئی۔ سعودی عرب کے شہر ریاض میں فلسطیں اور غزہ کی صورتحال پر اسلامی عرب سربراہی کانفرنس کا انعقاد کیا گیا۔ وزیر اعظم شہباز شریف نے پاکستانی وفد کی نمایندگی کی ۔ کانفرنس کا اعلامیہ جاری کیا گیا ہے اعلامیہ میں کہا گیا ہے کہ مسلم مخالف رجحانات اور اسلاموفوبیا کی مذمت کرتے ہوئے کانفرنس میں مشترکہ عالمی حکمت عملی اپنانے پر زور دیا گیا تاکہ دنیا میں مسلمانوں کے خلاف امتیازی سلوک کو روکا جا سکے۔ کانفرنس میں شریک ممالک نے آپس میں تجارتی تعلقات کو مضبوط بنانے اور اقتصادی منصوبوں میں تعاون بڑھانے پر زور دیا۔ اسلامی ممالک کے درمیان آزادانہ تجارتی معاہدے اور سرمایہ کاری میں اضافے کے لئے مختلف تجاویز پر بھی غور کیا گیا۔ اعلامیے میں تعلیم، سائنس و ٹیکنالوجی اور تحقیقی شعبوں میں تعاون بڑھانے کی ضرورت کو تسلیم کیا گیا۔ اسلامی ممالک کے مابین تعلیمی اداروں اور سائنسی تحقیق میں شراکت داری کے فروغ پر بھی زور دیا گیا۔کانفرنس نے موسمیاتی تبدیلی سے نمٹنے کے لئے مشترکہ اقدامات کی ضرورت پر زور دیا۔ اسلامی ممالک کو ماحولیاتی بحران سے نمٹنے کے لیے قابل تجدید توانائی کے ذرائع کو فروغ دینے اور عالمی سطح پر گرین انرجی اقدامات میں شرکت کی حوصلہ افزائی کی گئی۔ مشترکہ اعلامیے میں دہشت گردی کے خلاف مشترکہ حکمت عملی اپنانے اور علاقائی سلامتی کو مستحکم کرنے کے لئے دفاعی تعاون بڑھانے پر زور دیا گیا کانفرنس نے اس بات پر زور دیا کہ مسلم دنیا کو درپیش چیلنجز کے حل کے لئے اتحاد اور یکجہتی بنیادی اصول ہیں۔ اسلامی عرب ممالک نے اس بات کا عزم ظاہر کیا کہ وہ باہمی تعاون، امن، اور ترقی کے مقاصد کے لئے مل کر کام کرتے رہیں گے۔",world
327,بھارتی ریاست منی پور میں پولیس اسٹیشن پر باغیوں کا حملہ؛ 11 ہلاکتیں,https://www.express.pk/story/2732621/kuki-attack-on-police-station-india,"بھارتی کی شورش زدہ ریاست منی پور کے ضلع جیری بام میں کوکی قبیلے کے 11 مشتبہ جنگجو پولیس کی فائرنگ میں ہلاک ہوگئے جس کے بعد علاقے میں کرفیو نافذ کردیا گیا۔ بھارتی میڈیا کے مطابق پولیس کا کہنا ہے کہ مسلح کوکی باغیوں نے پولیس اسٹیشن پر دو اطراف سے حملہ کیا تھا۔ پولیس اسٹیشن کے ساتھ ہی مخالف قبیلے کے بے گھر افراد ایک ریلیف کیمپ میں مقیم تھے۔ پولیس ترجمان کا کہنا ہے کہ حملہ آوروں نے مخالف قبیلے کے پناہ گزین کیمپ کو نشانہ بنانے کی کوشش کی تھی۔ پولیس اہلکاروں نے پناہ گزینوں کو اپنی جانوں پر کھیل کر بچایا۔ بیان میں مزید کہا گیا ہے کہ سینٹرل ریزرو پولیس فورس کے ساتھ فائرنگ کے تبادلے میں 11 کوکی ہلاک ہوگئے جب کہ ایک سپاہی بھی زخمی ہوا۔ زخمی سپاہی کی حالت خطرے سے باہر بتائی جا رہی ہے۔ پولیس نے حملہ آوروں سے جو ہتھیار برآمد کرنے کا دعویٰ کیا ہے ان میں راکٹ سے چلنے والے گرینیڈ (RPGs) اور اے کے سیریز کی اسالٹ رائفلیں شامل ہیں۔ اس واقعے کے بعد سے علاقے میں صورتحال کشیدہ ہوگئی اور کسی ناخوشگوار واقعے سے نمٹنے کے لیے کرفیو نافذ کر دیا گیا۔ دوسری جانب کوکی سول سوسائٹی گروپوں کا کہنا ہے کہ پولیس کی فائرنگ میں ہلاک ہونے والے ""گاؤں کے رضاکار"" تھے۔ یاد رہے کہ مئی 2023 سے منی پور میں دو قبائل کے درمیان خونی جھڑپوں کا سلسلہ مودی کے سرکاری کوٹے کی متنازع پالیسی کے باعث شروع ہوا تھا۔ ان فسادات میں ہزار سے زائد افراد ہلاک ہوچکے ہیں جب کہ وزیر اعلیٰ اور دیگر وزرا سمیت اہم سیاسی شخصیات اور سرکاری دفاتر کو نذر آتش کیا جا چکا ہے۔",world
328,"سعودی ولی عہد کی غزہ، لبنان اور ایران پر اسرائیلی حملوں کی مذمت؛ جنگ بندی کا مطالبہ",https://www.express.pk/story/2732597/saudi-crown-prince-mbs-condemn-israel-attack-gaza-lebanon-iran,سعودی ولی عہد محمد بن سلمان نے عرب اسلامی سربراہی اجلاس سے خطاب میں اسرائیلی جارحیت کو فلسطینیوں کی نسل کشی قرار دیتے ہوئے کرتے غزہ اور لبنان میں فوری جنگ بندی کا مطالبہ کیا ہے۔ عالمی خبر رساں ادارے کے مطابق ولی عہد محمد بن سلمان نے فلسطینی ریاست کے قیام کی ضرورت پر زور دیتے ہوئے کہا کہ فلسطین اقوام متحدہ میں مکمل رکنیت کے لیے اہل ہے۔ ہم نے دو ریاستی حل کی حمایت کے لیے عالمی سطح پر روابط شروع کیے ہیں۔ ولی عہد محمد بن سلمان نے غزہ میں انسانی ہمدردی کے اداروں کے کام میں رکاوٹیں ڈالنے اور فلسطینی اتھارٹی کے کردار کو کم کرنے کی کوششوں پر اسرائیل کو کڑی تنقید کا نشانہ بھی بنایا۔ ولی عہد محمد بن سلمان نے غزہ میں اسرائیلی جارحیت کو نسل کشی قرار دیتے ہوئے مطالبہ کیا کہ عالمی برادری کو فلسطین اور لبنان میں ہمارے بھائیوں کے خلاف اسرائیلی کارروائیوں کو فوری طور پر بند کروانا چاہیے۔ محمد بن سلمان نے مزید کہا کہ ہم لبنان کی خود مختاری کو نشانہ بنانے والی اسرائیلی فوجی کی جانب سے لبنان کے استحکام اور سلامتی کے ساتھ ساتھ علاقائی سالمیت کی خلاف ورزی کی بھی مذمت کرتے ہیں۔ سعودی ولی عہد نے اسرائیل کے ایرانی سرزمین پر حملوں کی بھی مذمت کی اور عالمی برادری سے مشرق وسطیٰ میں پائیدار امن کے لیے اسرائیل کو مزید جارحیت سے روکنے کا مطالبہ دہرایا۔,world
329,برطانیہ کے پُرہجوم علاقوں میں مسلح افراد کے حملے؛ 2 شہری ہلاک اور 4 زخمی,https://www.express.pk/story/2732583/uk-london-firing-stabbing-killed-2-injured-4,برطانیہ کے شہر لندن کے جنوبی علاقے میں بندوق اور چاقو بردار شخص کے حملوں کے 2 الگ الگ واقعات میں مجموعی طور پر 2 شہری ہلاک اور 4 زخمی ہوگئے۔ عالمی خبر رساں ادارے کے مطابق پہلا واقعہ لندن کے علاقے ویلز پارک روڈ پر مسلح شخص کی فائرنگ کا تھا جس میں ایک شخص زخموں کی تاب نہ لاتے ہوئے موقع پر ہی دم توڑ دیا۔ پولیس اور پیرامیڈیکس نے جائے وقوعہ پر ایک خاتون کو شدید زخمی حالت میں پایا۔ جن کی ٹانگ پر گولی لگی ہوئی تھی۔ خاتون کی حالت نازک ہونے کے باعث ہلاکتوں میں اضافے کا خدشہ ہے۔ اسی واقعے میں ایک اور زخمی شخص کو بھی علاج کے لیے اسپتال منتقل کیا گیا جس کی حالت خطرے سے باہر بتائی جا رہی ہے۔ حملہ آور تاحال فرار ہے۔ دریں اثنا لندن ہی میں والورتھ روڈ کے قریب ایسٹ اسٹریٹ مارکیٹ میں چاقو بردار شخص کے حملے میں ایک شہری ہلاک اور 2 زخمی ہوگئے۔ پولیس نے بتایا کہ 60 سالہ چاقو بردار شخص کو جائے وقوعہ سے حراست میں لے لیا گیا۔ جس کی دماغی حالت درست نظر نہیں آتی۔ پولیس کا کہنا ہے کہ دونوں واقعات کا آپس میں کوئی تعلق نہیں ہے۔ پہلے واقعے کے ملزم کی تلاش جاری ہے۔ دونوں واقعات میں ہلاک اور زخمی ہونے والوں کی شناخت اہل خانہ کی اجازت کے بعد ظاہر کی جائیں گی۔,world
330,جوبائیڈن استعفیٰ دیکر کملا ہیرس کو پہلی خاتون صدر بننے دیں؛ سابق معاون کا مشورہ,https://www.express.pk/story/2732569/joebiden-should-resign-kamala-harris-first-female-us-president,امریکی حکومت کے ایک سابق معاون نے مشورہ دیا ہے کہ ٹرمپ کے حلف اُٹھانے سے قبل جوبائیڈن مستعفی ہوکر کملا ہیرس کو صدر بننے کا موقع دیں۔ عالمی خبر رساں ادارے کے مطابق جوبائیڈن انتظامیہ میں کملا ہیرس کے سابق کمیونیکیشن ڈائریکٹر جمال سیمنز نے کہا ہے کہ جو بائیڈن ایک غیر معمولی صدر رہے ہیں اور اپنے بہت سے وعدوں کو پورا کیا ہے لیکن ایک وعدہ باقی ہے جسے وہ ایک عبوری صدر ہونے کے ناطے پورا کر سکتے ہیں۔ جمال سیمنز نے ایک ٹاک شو کے دوران تجویز دی کہ جوبائیڈن اگلے 30 دنوں میں صدارت کے عہدے سے استعفیٰ دے سکتے ہیں جس سے کملا ہیرس کو امریکا کی پہلی خاتون صدر بننے کا موقع مل جائے گا۔ سابق کمیونیکیشن ڈائریکٹر نے کہا کہ جوبائیڈن اس اقدام سے ٹرمپ کے خلاف پانسہ پلٹ سکتے ہیں اور ایک خاتون صدر کے آنے سے ٹرمپ کو اپنے سابق بیانیے کو دوبارہ سے ترتیب دینا پڑے گا۔ جمال سیمینز کا مزید کہنا تھا کہ اس دوران کملا ہیرس میڈیا کی زیادہ توجہ حاصل کرپائیں گی اور ڈیموکریٹس کو اپنے ادھورے کام مکمل کرنے کا موقع ملے گا۔ سابق معاون نے کہا کہ ٹرمپ کے لیے ایک ایسی خاتون کا سامنا کرنا مشکل ہوگا جنھیں انھوں نے الیکشن میں شکست دی اور پہلی خاتون صدر منتخب ہونے سے روکا اور مذاق اُڑایا تھا۔,world
331,اہلیہ کیساتھ  ساحل پر چہل قدمی کرتے جوبائیڈن مسلسل لڑکھڑاتے رہے؛ ویڈیو وائرل,https://www.express.pk/story/2732558/joebiden-wife-walk-wobbling-beach,81 سالہ امریکی صدر جو بائیڈن نے فرصت کا دن ڈیلاویئر کے ساحل پر اہلیہ جِل بائیڈن کے ساتھ چہل قدمی کرکے گزارا۔ امریکی صدر جوبائیڈن اپنی بھولنے کی بیماری اور چلتے پھرنے کے دوران توازن برقرار رکھنے کی کوشش میں لڑکھڑانے کے باعث خبروں میں رہتے ہیں۔ عالمی خبر رساں ادارے کے مطابق 81 سالہ جوبائیڈن کی ایک ویڈیو سوشل میڈیا پر وائرل ہورہی ہے جس میں انھیں ساحل پر واک کرتے دیکھا جا سکتا ہے۔ جوبائیڈن کے ہمراہ ان کی اہلیہ جل بائیڈن بھی ہیں۔ دونوں تعطیل منانے ساحل پر آتے ہیں اور چہل قدمی کرتے ہیں۔ اس دوران جوبائیڈن ریت سے تیزی سے گزرنے کی کوشش کرتے ہیں۔ جس کے باعث وہ متعدد بار لڑکھڑا جاتے ہیں اور گرنے سے بچنے کے لیے توازن برقرار رکھنے کی کوشش کرتے ہیں۔ اس دوران ایک بار ایسا لگا کہ وہ زمین پر گر جائیں گے تاہم خود کو سنبھالنے میں کامیاب رہے۔ جوبائیڈن کے ہمراہ چہل قدمی کرنے والی جل بائیڈن نے اپنے شوہر کی نسبت قدرے ہموار راست کا انتخاب کیا اور زیادہ ریتیلی جگہ سے بچتے ہوئے چہل قدمی کرتی رہیں۔,world
332,سعودی عرب کی سربراہی میں غزہ اور لبنان میں جنگ بندی کیلیے اسلامی ممالک کا ہنگامی اجلاس,https://www.express.pk/story/2732544/saaodi-aarb-ki-srbrai-mi-ghz-aor-lbnan-mi-jng-bndi-kili-aslami-mmalk-ka-ngami-ajlas,"غزہ اور لبنان میں اسرائیلی جارحیت کو روکنے کے لیے سعودیہ کی میزبانی میں عرب اسلامی سربراہی اجلاس آج ہو رہا ہے۔ عالمی خبر رساں ادارے کے مطابق عرب اسلامی ممالک کے سربراہی اجلاس میں سعودی عرب، اردن، مصر، قطر، ترکی، انڈونیشیا، نائیجیریا، فلسطین اور دیگر اسلامی ممالک کے سربراہان ساتھ ساتھ عرب لیگ کے نمائندے اور او آئی سی کے سیکرٹری جنرل بھی شرکت کریں گے۔ سعودی عرب کی قیادت اور میزبانی میں ہونے والے اجلاس کا مقصد عالمی قوتوں پر غزہ اور لبنان میں اسرائیلی جارحیت کو بین الاقوامی طور پر تسلیم شدہ اصولوں پر مبنی دیرپا اور جامع امن کے لیے سنجیدہ سیاسی عمل کے لیے دباؤ ڈالنا ہے۔ غزہ کی صورت حال پر کچھ عرسے قبل غیر معمولی عرب اور اسلامی سربراہی اجلاس کے دوران تشکیل دی گئی  وزارتی کمیٹی نے عالمی رہنماؤں اور حکام کے ساتھ سفارتی سطح پر ملاقاتوں کا سلسلہ پہلے ہی شروع کیا جا چکا ہے۔ ان ملاقاتوں کے دوران کمیٹی کے ارکان نے اسرائیلی فوجی جارحیت کو روکنے کی فوری ضرورت پر زور دیتے ہوئے بنیادی انسانی ضروریات اور طبی امداد کی فراہمی کے لیے غزہ تک محفوظ راہداریوں کے قیام پر زور دیا تھا۔ آج ہونے والے اجلاس میں عرب اسلامی ممالک کے سربراہان کو وزارتی کمیٹی کی کاوشوں اور اس کی روشنی میں مرتب کی گئی حکمت عملی سے بھی آگاہ کیا جائے گا اور غزہ اور لبنان میں جنگ بندی کے لیے مشترکہ منصوبہ بندی پر تبادلہ خیال کیا جائے گا۔",world
333,مقبوضہ کشمیر میں بھارتی فوج پر حملہ؛ ایک افسر ہلاک اور 3 اہلکار زخمی,https://www.express.pk/story/2732543/attack-on-indian-army-in-occupied-kashmir-killed-one,,world
334,مقبوضہ کشمیر میں بھارتی فوج کی ریاستی دہشت گردی جاری؛ شہادتیں 3 ہوگئیں,https://www.express.pk/story/2732535/indian-army-killed-3-kashmiri-martyred,قابض بھارتی فوج نے جنت نظیر وادی کے ضلع سوپور کے داخلی اور خارجی راستوں کو بند کرکے 2 روز سے محاصرہ کر رکھا ہے۔ کشمیر میڈیا سروس کے مطابق جنت نظیر وادی کے ضلع سوپور میں قابض بھارتی فوج کی جارحیت میں 2 روز کے دوران شہید ہونے والے نوجوانوں کی تعداد 3 ہوگئی۔ تاحال قابض بھارتی فوج نے ضلع سوپور کا محاصرہ کر رکھا ہے۔ گھر گھر تلاشی کے دوران خواتین کے ساتھ بدتمیزی کی گئی۔ بزرگوں تک کو تشدد کا نشانہ بنایا جا رہا ہے۔ سرچ آپریشن کے دوران ایمبولینسوں کو بھی داخل ہونے کی اجازت نہیں دی جا رہی ہے جب کہ انٹرنیٹ اور موبائل فون سروسز بند ہیں۔ ادھر بھارت نواز کٹھ پتلی انتظامیہ کا دعویٰ ہے کہ محاصرے کے دوران عسکریت پسندوں نے بھارتی فوج پر فائرنگ کی۔ مقابلے میں تین مزاحمت کار ہلاک ہوگئے۔ قابض بھارتی فوج نے شہید ہونے والے نوجوانوں کی لاشوں کو لواحقین کو دینے کے بجائے پولیس کے حوالے کردیں۔ ورثا اپنے پیاروں کی لاشوں کے حصول کے لیے دربدر کی ٹھوکریں کھانے پر مجبور ہیں۔,world
335,اسرائیل کے غزہ اور لبنان پر حملوں میں 59 افراد شہید,https://www.express.pk/story/2732501/asraeil-k-ghz-aor-lbnan-pr-hmlo-mi-59-afrad-shid,اسرائیل فوج کے غزہ اور لبنان پر حملوں میں 59 افراد شہید ہوگئے۔ عرب میڈیا کے مطابق اسرائیلی فورسز کی شمالی غزہ میں جبالیہ پناہ گزین کیمپ پربمباری کے نتیجے میں 36 فلسطینی شہید ہوگئے۔ شہدا میں بڑی تعداد میں خواتین اور بچے بھی شامل ہیں۔ غزہ میں اسپتال حکام کا کہنا ہے کہ گزشتہ روز اسرائیلی فورسز کی غزہ کے مختلف علاقوں میں بمباری اور گولہ باری سے مجموعی طور پر49  افراد شہید اور متعدد زخمی ہوئے۔ زخمیوں میں سے بیشتر کی حالت نازک ہے۔ دوسری جانب لبنان کے دارالحکومت بیروت کے قریب گاؤں پر اسرائیلی فوج کے حملے میں 23 افراد شہید ہوگئے۔اسرائیلی جنگی طیاروں نے شامل کے مختلف علاقوں میں بھی بم برسائے۔ غزہ پر 7 اکتوبر 2023 سے جاری اسرائیل کے وحشیانہ حملوں میں اب تک 43 ہزار 603 فلسطینی شہید اور ایک لاکھ سے زائد زخمی ہوچکے ہیں جبکہ لبنان پر اسرائیل کے حملون میں شہید ہونے والوں کی تعداد ایک ہزار 139 ہوگئی ہے۔,world
336,"ایلون مسک کی دولت 313 ارب ڈالر، امیروں میں بدستور پہلا نمبر",https://www.express.pk/story/2732489/alone-musk-ki-doulat-313-arab-dollar-ameeron-mein-badastoor-pehla-number,"ایکس کے مالک ایلون مسک کی دولت لگ بھگ 3 سال بعد 300 ارب ڈالر سے تجاوز کر گئی ، دنیا کے امیر ترین افراد کی فہرست میں وہ بدستور پہلے نمبر پر براجمان ہیں۔ ایلون مسک کی دولت میں یہ اضافہ ٹیسلا کے حصص کی قیمتوں میں اضافے سے ہوا۔ منگل سے اب تک ٹیسلا کے حصص کی قیمتیں 28 فیصد بڑھی ہیں۔ جس سے ان کی دولت 50 ارب ڈالر اضافے سے 313.7 ارب ڈالر تک پہنچ گئی ہے۔",world
337,"اسرائیل نے لبنان میں پیجر حملے کیے، نیتن یاہو کا اعتراف",https://www.express.pk/story/2732482/asraeil-n-hsn-nsrall-ko-shid-aor-lbnan-mi-pijr-hml-ke-nitn-iao-ka-aaatraf,اسرائیل کے وزیراعظم بینجمن نیتن یاہو نے اعتراف کیا ہے کہ حسن نصراللہ کو شہید اور رواں برس ستمبر میں لبنان میں ہونے والے پیجر حملے اسرائیل نے کیے تھے۔ ٹائمز آف اسرائیل کی رپورٹ کے مطابق بینجمن نیتن یاہو نے کابینہ کے اجلاس میں اعتراف کیا کہ حزب اللہ پر پیجر اور واکی ٹاکی حملوں کے پیچھے ان کا ہاتھ تھا۔ نیتن یاہو نے کہا کہ پیجر اور حزب اللہ کے سربراہ حسن نصراللہ کو شہید کرنے کی کارروائی محکمہ دفاع کے سینئر عہدیداروں کی مخالفت کے باوجود کی گئی اور اس کے ذمہ دار سیاسی بساط میں موجود ہیں۔ یہ بھی پڑھیں:حسن نصراللہ اسرائیلی حملے میں شہید حزب اللہ کی تصدیق رپورٹ کے مطابق نیتن یاہو نے اس بات کا اعتراف کرتے ہوئے اسرائیلی فوج اور انٹیلی جینس کے سربراہ کے ساتھ ساتھ حال ہی میں برطرف کیے گئے وزیردفاع یوو گیلنٹ پر زیادہ تنقید نہیں کی۔ واضح رہے کہ اسرائیل نے 16 ستمبر کو لبنان میں حزب اللہ کے زیر استمعال پیجر اور واکی ٹاکی کے دھماکوں کی ذمہ داری کھل کر تسلیم نہیں کی تھی۔ مزید پڑھیں:حزب اللہ کے زیراستعمال پیجرز میں دھماکے امریکی اخبار کے نئے انکشافات حزب اللہ نے 28 ستمبر کو تصدیق کی تھی کہ ایک روز قبل ہونے والے حملے میں حسن نصراللہ شہید ہوگئے ہیں اور اس کے ایک روز بعد ان کا جسد خاکی بھی تباہ شدہ عمارت کے ملبے سے نکال لیا گیا تھا۔ رپورٹ میں بتایا گیا تھا کہ اسرائیل کی اندھا دھند بمباری کے باوجود حسن نصر اللہ کے جسد خاکی پر کسی بڑے زخم کا کوئی نشان نہیں تھا جس سے لگتا ہے کہ ان کی شہادت دھماکے کی شدت سے ہوئی تھی۔ اسرائیل نے دعویٰ کیا تھا کہ حسن نصر اللہ کو حزب اللہ کے زیر زمین ہیڈ کوارٹر میں بنکر بسٹر بموں سے نشانہ بنایا گیا تھا جس میں ان کے اہم ترین ساتھی کمانڈر علی کرک بھی مارے گئے۔ بعد ازاں حسن نصراللہ کے جانشین کے لیے مضبوط ترین امیدوار ہاشم صفی الدین کو بھی اسرائیل نے ایک حملے میں شہید کردیا تھا اور اس کے بعد عبوری سربراہ قاسم نعیم کو تنظیم کا نیا سربراہ منتخب کیا گیا ہے۔,world
338,ڈونلڈ ٹرمپ نے ساتوں فیصلہ کن ریاستوں میں فتح حاصل کرلی,https://www.express.pk/story/2732417/donald-trump-swing-states-won-uselection2024,امریکی صدارتی الیکشن میں فیصلہ کن کہلائی جانے والی ساتوں سوئنگ اسٹیٹس میں ڈونلڈ ٹرمپ نے کامیابی حاصل کرلی۔ امریکی میڈیا کے مطابق ڈونلڈ ٹرمپ نے ریاست ایری زونا کا معرکہ سر کرکے ساتوں سوئنگ اسٹیٹس میں ڈیمو کریٹس کو شکست دیدی۔ جس کے باعث ٹرمپ کے الیٹورل ووٹس 312 ہوگئے جو کہ 2016 کی فتح میں 304 تھے یعنی ان کی مقبولیت میں قابل زکر اضافہ ہوا ہے۔ ڈونلڈ ٹرمپ نے اس الیکشن میں امریکا کی 50 میں سے نصف سے زائد ریاستوں میں بھی کامیابی حاصل کی ہے۔ ٹرمپ کی یہ کامیابی مخالف جماعت ڈیموکریٹس کے لیے حیران کن ہے۔ ڈونلڈ ٹرمپ صدارتی الیکشن میں کامیابی کے بعد اب 20 جنوری کو اپنے عہدے کا حلف اُٹھا کر اپنے دوسرے دورِ اقتدار آغاز کریں گے وہ اس سے قبل 2017 سے 2021 تک ملک کے صدر رہ چکے ہیں۔ انتخابات میں کامیانی کے بعد انتقال اقتدار کے سلسلے میں ڈونلڈ ٹرمپ بدھ کے روز امریکی صدر جوبائیڈن سے ملاقات کریں گے اور اس جمہوری عمل پر تبادلہ خیال کریں گے۔ علاوہ ازیں ڈونلڈ ٹرمپ نے ابھی سے اپنی کابینہ کے خدوخال ترتیب دینا شروع کردیے ہیں۔ وائٹ ہاؤس کی چیف آف اسٹاف کے لیے اپنی انتخابی مہم چلانے والی مینجر سوزی وائلز کو نامزد کیا ہے۔ سوزی اس عہدے پر کام کرنے والی پہلی خاتون ہوں گی۔,world
339,ڈونلڈ ٹرمپ نے اپنی سابق کابینہ کے 2 ارکان کو ہری جھنڈی دکھا دی,https://www.express.pk/story/2732413/donald-trump-nicky-hilly-mike-pompeo-out-from-new-cabinet,"امریکا کے نو منتخب صدر ڈونلڈ ٹرمپ نے اپنے سابق دور کے وزیر خارجہ مائیک پومپیو اور اقوام متحدہ میں امریکی سفیر نکی ہیلی کو نئی کابینہ میں شامل نہیں کریں گے۔ عالمی خبر رساں ادارے کے مطابق اس بات کا اعلان ڈونلڈ ٹرمپ نے اپنی ذاتی سماجی رابطے کی ویب سائٹ ’ٹروتھ سوشل‘ پر کیا۔ ڈونلڈ ٹرمپ نے کہا کہ میں نے ماضی میں ان دونوں کے ساتھ کام کرنا پسند کیا اور بہت سراہا اور میں امریکا کے لیے ان دونوں کی خدمات پر ان کا شکریہ بھی ادا کرنا چاہوں گا۔ نو منتخب امریکی صدر ڈونلڈ ٹرمپ نے مزید کہا کہ تاہم اس بار میں ان دونوں کو کابینہ میں شامل ہونے کی دعوت نہیں دوں گا۔  ٹرمپ نے اس عزم کا بھی اظہار کیا کہ ہم امریکا کو دوبارہ عظیم بنائیں۔ ڈونلڈ ٹرمپ کی پوسٹ سے ان کے صدر منتخب ہوتے ہی پھیلنے والی وہ تمام افواہیں دم توڑ گئیں جس میں مائیک پومپیو اور نکی ہیلی کی اس بار بھی کابینہ میں شمولیت کا دعویٰ کیا جا رہا تھا۔ یہ دونوں شخصیات ٹرمپ کی پہلی حکومت میں اہم عہدوں پر فائز تھے۔ مائیک پومپیو ایران کے جوہری پروگرام پر 2015 کے معاہدے سے دستبرداری اور شمالی کوریا کے ساتھ غیر متوقع تعلقات میں پیش پیش تھے۔ نکی ہیلی نے اقوام متحدہ میں سفیر کی حیثیت سے عرب ممالک کے ساتھ امریکی تعلقات، اسرائیلی کو تسلیم کرنے اور ایران پا پابندیوں جیسے معاملات میں ٹرمپ کی معاونت کی تھی۔ تاہم نکی ہیلی حالیہ صدارتی الیکشن میں ریپبلکن پارٹی کی نامزدگی جیتنے کے لیے مضبوط ترین امیدوار بن کر پارٹی کے پرائمری انتخابات میں ٹرمپ کے سامنے کھڑی ہوگئی تھیں۔",world
340,شیخ حسینہ کی گرفتاری کیلیے انٹرپول سے ریڈ وارنٹ جاری کروانے کا فیصلہ,https://www.express.pk/story/2732401/bangladesh-sheikh-hasina-red-warrant-arrest,"بنگلادیش کی عبوری حکومت کے مشیر برائے قانون، انصاف اور پارلیمانی امور آصف نذیرل نے کہا ہے کہ سیاسی مخالفین کو قتل، تشدد اور لاپتا کرنے کے جرم میں شیخ حسینہ واجد سمیت دیگر مفرور ملزمان کی گرفتاری کے لیے انٹرپول سے رابطہ کریں گے۔ عالمی خبر رساں ادارے کے مطابق بنگلادیش کی عبوری حکومت کے مشیر آصف نذر نے مزید کہا کہ انٹرپول سے شیخ حسینہ واجد اور دیگر کے ریڈ وارنٹ جاری کروائیں گے۔ بنگلادیشی عبوری حکومت کے مشیر نے مزید کہا کہ اس بات سے کوئی فرق نہیں پڑتا ہے کہ یہ مفرور فاشسٹ دنیا میں کہیں بھی چھپے ہوئے ہیں، انہیں واپس لایا کر عدالت کے کٹہرے کھڑا کیا جائے گا۔ ایک سوال کے جواب میں آصف نذیر نے مزید کہا کہ بین الاقوامی فوجداری عدالت میں دائر بے بنیاد مقدمے کے بارے میں جھوٹا پروپیگنڈہ پھیلا کر لوگوں کو گمراہ کرنے اور ملک کی ساکھ کو داغدار کرنے کی کوشش کی جا رہی ہے۔ مشیر برائے قانون اور انصاف نے مزید کہا کہ کوئی بھی اس طرح کے الزامات لگا سکتا ہے۔ ہم ان کو اہمیت نہیں دے رہے ہیں۔ خیال رہے کہ 30 اکتوبر کو فنانشل ٹائمز کو انٹرویو میں بنگلادیش کی عبوری حکومت کے چیف ایڈوائزر ڈاکٹر یونس نے یہ بھی کہا تھا کہ فی الحال ان کی حکومت بھارت سے حسینہ واجد کی حوالگی کا مطالبہ نہیں کرے گی۔ یاد رہے کہ بنگلادیش میں طلبا کے طویل احتجاج کے بعد شیخ حسینہ واجد اپنی 15 سالہ حکومت کو چھوڑ کر بھارت فرار ہوگئی تھیں اور فوج نے ملک میں ایک عبوری حکومت قائم کی تھی۔",world
341,طالبان نے خواتین کے عوامی مقام پر گفتگو کرنے پر بھی پابندی لگا دی؛ غیرملکی میڈیا کا دعویٰ,https://www.express.pk/story/2732390/taliban-ban-females-talks-voice-public-place,افغانستان میں طالبان حکومت کی وزارت امر بالمعروف و نہی عن المنکر نے غیر ملکی میڈیا کی خبر کی تردید کرتے ہوئے کہا ہے کہ خواتین کو عوامی مقامات پر ایک دوسرے سے بات کرنے سے منع نہیں کیا گیا۔ عالمی خبر رساں ادارے کے مطابق طالبان حکومت نے غیر ملکی میڈیا کی خواتین کے آپس میں گفتگو پر پابندی کی خبر کو بے بنیاد اور گمراہ کن قرار دیا۔ طالبان کی وزارتِ نیکی کے فروغ اور انسداد بدی کی جانب سے جاری بیان میں مزید کہا گیا ہے کہ یہ رپورٹس عقل سے عاری اور غیر منطقی ہیں۔ خیال رہے کہ بین الاقوامی میڈیا نے کل یہ رپورٹ شائع کی تھی کہ حالیہ ہفتوں میں خواتین پر دوسری خواتین کی آوازیں سننے پر پابندی کی اطلاع دی ہے اور اس حوالے سے وزارت کے سربراہ محمد خالد کی آڈیو ریکارڈنگ کا حوالہ دیا گیا تھا۔ وزارت کے ترجمان سیف الاسلام خیبر نے اے ایف پی کو بھیجے گئے اپنے تصدیق شدہ صوتی پیغام میں کہا کہ خواتین کو اپنی ضروریات ہوتی ہیں جس کے لیے خواتین کو معاشرے میں ایک دوسرے کے ساتھ بات چیت کرنا پڑتی ہے۔ یاد رہے کہ افغانستان میں خواتین کو عوامی مقامات پر بلند آواز میں شاعری پڑھنے یا گانا گانے سے منع کیا گیا ہے اور خواتین کی آوازیں گھروں تک محدود رکھنے کی ہدایت کی گئی تھی۔ اسی طرح بعض صوبوں میں خواتین کی آوازوں پر ٹیلی ویژن اور ریڈیو نشریات پر بھی پابندی عائد کی گئی ہے۔ طالبان نے 2021 میں اقتدار سنبھالتے ہی لڑکیوں کے سیکنڈری اسکول اور خواتین کے ملازمتوں پر پابندی عائد کی جب کہ بیوٹی پارلر اور جم بند کرا دیے۔ پارکوں اور دیگر عوامی مقامات پر بھی خواتین کا داخلہ ممنوع ہے۔,world
342,بھارتی فوجیوں کی اپنے ہی شہریوں پر اندھا دھند فائرنگ؛ 3 افراد ہلاک,https://www.express.pk/story/2732381/indian-army-killed-3-marxist,"بھارتی فوجیوں نے ریاست چھتیس گڑھ میں سرچ آپریشن کے نام پر 3 دیہاتیوں کو قتل کردیا۔ بھارتی میڈیا کے مطابق فوج اور نیم فوجی دستے نے شورش زدہ ریاست چھتیس گڑھ کے ضلع بیجاپور کے قریب پہاڑیوں میں علیحدگی پسند مسلح جنگجوؤں کی موجودگی کی اطلاع پع ملٹری آپریشن کیا۔ بھارتی فوج کے ترجمان کے بقول ملٹری آپریشن کے دوران 3 جنگجو مارے گئے جن کا تعلق کمیونسٹ پارٹی آف انڈیا (ماؤسٹ) سے ہے۔ جن کے قبضے سے بھاری مقدار میں اسلحہ بھی برآمد ہوا۔ تاہم ہلاک ہونے والوں کے اہل خانہ نے بتایا کہ مارے گئے افراد ماؤ نواز نہیں تھے بلکہ انہیں فرضی انکاؤنٹر میں ماورائے عدالت قتل کیا گیا تھا۔ ادھر بھارتی فوج کا اصرار ہے کہ ہلاک ہونے والے ماؤ نواز جنگجو تھے اور رواں برس اب تک 192 جنگجو مارے گئے ہیں۔ یاد رہے کہ بھارتی ریاستوں چھتیس گڑھ، جھارکھنڈ، اڈیشہ، مغربی بنگال، آندھرا پردیش، اور مہاراشٹر سمیت کئی علاقوں میں بھارت سے علیحدگی کی تحریکیں سرگرم ہیں۔ مارکسٹ ان میں سے ایک ہیں۔",world
343,یمن؛ وزارت دفاع کے ملازم کی فائرنگ میں 2 سعودی فوجی جاں بحق اور 1 زخمی,https://www.express.pk/story/2732376/two-saudi-soldiers-killed-yemen,یمن کے علاقے حضر موت میں سعودی فوجی اڈے میں فائرنگ کے ایک واقعے میں ایک افسر اور ایک نان کمشنڈ افسر جاں بحق اور ایک اہلکار زخمی ہوگیا۔ عالمی خبر رساں ادارے کے مطابق یمن میں حکومت مخالف مسلح قوتوں سے برسرپیکار اتحادی فوج کے ترجمان نے بتایا کہ یمن میں سعودی فوجی اڈے میں فائرنگ کے واقعے میں یمن کی وزارت دفاع کا ایک ملازم ملوث ہے۔ یمن میں فوج کی تربیت اور مدد کے لیے لگائے گئے کسی سعودی فوجی کیمپ میں فائرنگ کا یہ پہلا واقعہ ہے۔ یمن کی صدارتی کمانڈ کونسل کے سربراہ ڈاکٹر رشاد العلیمی نے واقعے کو دہشت گردی کی کارروائی قرار دیتے ہوئے مجرم کی گرفتاری اور کڑی سے کڑی سزا دلوانے کے عزم کا اظہار کیا۔ قبل ازیں اتحادی افواج کے سرکاری ترجمان بریگیڈیئر جنرل ترکی المالکی نے پریس کانفرنس میں بتایا تھا کہ حملے کرنے والا یمنی وزارت دفاع کا ملازم یمن کے باوقار عوام کی ترجمانی نہیں کرتا۔ یاد رہے کہ یمن میں حکومتی تنازع کے باعث 2014 سے سعودی قیادت میں اتحادی افواج اور حوثی باغیوں کے درمیان جنگ جاری ہے جس میں 3 لاکھ سے زائد افراد ہلاک ہوچکے ہیں۔ اقوام متحدہ کے انسانی حقوق کے ادارے نے دعویٰ کیا ہے کہ جنگ کے آغاز سے تاحال 40 لاکھ افراد بے گھر ہوچکے ہیں۔,world
344,حماس کا دفتر بند کیا نہ رہنماؤں کو ملک چھوڑنے کا کہا ہے؛ قطر,https://www.express.pk/story/2732369/qatar-quitting-gaza-mediation-role,"قطر کی وزارت خارجہ نے اعلان کیا ہے کہ ان کا ملک اسرائیل اور حماس کے درمیان غزہ جنگ بندی پر مذاکرات کو عارضی طور پر معطل کر رہا ہے۔ اسرائیلی میڈیا نے دعویٰ کیا تھا کہ امریکی سفارت کار نے نام نہ ظاہر کرنے کی شرط پر بتایا ہے کہ قطر نے حماس کے تمام رہنماؤں کو ملک بدر کرنے کا بھی فیصلہ کرلیا ہے۔ امریکی میڈیا کا بھی کہنا تھا کہ جوبائیڈن انتظامیہ کے دباؤ پر قطر نے حماس کے دفاتر بند اور رہنماؤں کو ملک چھوڑنے کا حکم دیدیا ہے۔ تاہم قطر کی وزارت خارجہ کے بیان میں ان افواہوں کی سختی تردید کرتے ہوئے کہا ہے کہ اس قسم کی تمام خبریں بے بنیاد اور جھوٹ پر مبنی ہیں۔ دوسری جانب اسرائیل نے دھمکی دی ہے کہ قطر کے بعد اب کسی بھی دوسرے ملک کو حماس کے رہنماؤں کو اپنے یہاں محفوظ جگہ نہیں دینی چاہیے۔ یہ خبر بھی پڑھیں :امریکا کا قطر سے حماس قیادت کو ملک بدر کرنے کا مطالبہ قبل ازیں قطری وزارت خارجہ کی جانب سے جاری بیان میں کہا گیا تھا کہ جب تک فریقین (حماس اور اسرائیل) مذاکرات پر آمادگی ظاہر نہیں کرتے۔ ثالثی کا عمل شروع نہیں کریں گے۔ بیان میں اس امید کا بھی اظہار کیا گیا تھا کہ فریقین ایک بار پھر بات چیت کے لیے رضامند ہوں گے اور مذاکراتی عمل دوبارہ شروع کیا جائے گا۔ واضح رہے کہ قطر ایک غیر نیٹو اتحادی ملک ہے جس نے امریکی معاہدے کے تحت 2012 میں حماس کو سیاسی دفتر کھولنے کی اجازت دی تھی۔ اس سے قبل قطر امریکا اور طالبان کے درمیان بھی ثالث کا کردار ادا کرچکا ہے۔ خیال رہے کہ قطر کے دارالحکومت دوحا میں اسرائیل اور حماس کے درمیان مذاکرات کا آخری دور ہوا تھا جس میں کوئی پیشرفت نہیں ہوسکی تھی۔ حماس نے قلیل مدتی جنگ بندی کی تجویز کو مسترد کرتے ہوئے غزہ سے اسرائیلی فوجیوں کی مستقل بنیادوں پر واپسی، امدادی سامان کی ترسیل، فسطینی قیدیوں کی رہائی اور انفراسٹریکچر کی بحالی پر زور دیا تھا۔",world
345,بائیڈن اور ٹرمپ بدھ کو وائٹ ہاؤس میں ملاقات کریں گے,https://www.express.pk/story/2732346/biden-or-trump-budh-ko-whitehouse-main-mulaqat-karengy,"امریکی صدر جو بائیڈن اور نو منتخب صدر ڈونلڈ ٹرمپ بدھ کو وائٹ ہاؤس میں ملاقات کریں گے۔ وائٹ ہاؤس کے ترجمان کے مطابق جو بائیڈن اور نومنتخب صدر ڈونلڈ ٹرمپ بدھ کو بائیڈن کی دعوت پر وائٹ ہاؤس میں ملاقات کریں گے۔ پریس سکریٹری کرائن جین پیئر نے ایک بیان میں کہاکہ صدر بائیڈن کی دعوت پر، صدر بائیڈن اور نو منتخب صدر ٹرمپ بدھ کو اوول آفس میں ملاقات کریں گے۔ رائٹر کی رپورٹ کے مطابق بائیڈن نے ابتدائی طور پر دوبارہ انتخاب کی کوشش کی تھی لیکن جولائی میں ریپبلکن ٹرمپ کے خلاف تباہ کن بحث کے بعد دوڑ سے باہر ہو گئے تھے اور ڈونلڈ ٹرمپ نے 5 نومبر کے انتخابات میں کملا ہیرس کو شکست دی اور اب وہ 20 جنوری کو عہدہ سنبھالیں گے۔",world
346,لبنان میں اسرائیلی گولہ باری کے نتیجے میں 40 لبنانی جاں بحق,https://www.express.pk/story/2732345/lubnan-main-israeli-golah-bari-ke-natije-main-40-lubnani-halak,"لبنانی حکام کا کہنا ہے کہ اسرائیل کی جانب سے لبنان پر گولہ باری کے نتیجے میں کم از کم 40 افراد جاں بحق ہو گئے۔ رائٹر کی رپورٹ کے مطابق لبنانی حکام نے ہفتے کے روز کہا کہ گزشتہ روز دارالحکومت بیروت کے جنوبی مضافات میں شدید اسرائیلی بمباری کے بعد کئی بچوں سمیت کم از کم 40 افراد جاں بحق ہو گئے۔ لبنانی وزارت صحت کے مطابق جمعہ کو دیر گئے کوسٹل سٹی طائر میں کم از کم سات افراد جاں بحق ہو گئے۔ اسرائیلی فوج نے اس سے قبل شہر کے بڑے حصے کو خالی کرنے کا حکم دیا تھا لیکن جمعہ کے حملوں سے قبل اسرائیلی فوج نے سوشل میڈیا پلیٹ فارم ایکس پر کوئی احکامات شائع نہیں کیے تھے۔ وزارت صحت نے کہا کہ مرنے والوں میں دو بچے بھی شامل ہیں۔ وزارت نے مزید کہا کہ امدادی کارروائیاں جاری ہیں اور حملے کے بعد برآمد ہونے والے جسم کے دیگر حصوں کی شناخت کے لیے ڈی این اے ٹیسٹ کرایا جائے گا۔ وزارت صحت نے بتایا کہ ہفتے کے روز قریبی قصبوں میں ہونے والے حملوں سے حزب اللہ سے وابستہ امدادی گروپوں کے سات طبی ماہرین سمیت 13 افراد جاں بحق ہوئے جبکہ تاریخی شہر بعلبیک کے ارد گرد مشرقی میدانی علاقوں میں اسرائیلی حملوں میں کم از کم 20 مزید افراد جاں بحق ہوئے۔ غیر ملکی خبر ایجنسی کے مطابق اسرائیلی فوج کا کہنا ہے کہ اس نے طائر اور بعلبیک کے علاقوں میں حزب اللہ کے بنیادی ڈھانچے کو نشانہ بنایا ہے جن میں جنگجوؤں، آپریشنل اپارٹمنٹس اور ہتھیاروں کے اسٹور شامل ہیں۔ لبنان کی وزارت صحت کے مطابق گزشتہ سال کے دوران لبنان میں اسرائیلی حملوں کے نتیجے میں کم از کم 3,136 افراد جاں بحق اور 13,979 زخمی ہوئے تھے۔ جاں بحق ہونے والوں میں 619 خواتین اور 194 بچے شامل تھے۔",world
347,"محمود عباس کا ٹرمپ سے رابطہ، غزہ میں امن کے لیے کام کرنے کو تیار",https://www.express.pk/story/2732340/mahmoodabbas-trump-phone-gaza-aman,"فلسطین کے صدر محمود عباس نے کہا ہے کہ ڈونلڈ ٹرمپ نے ٹیلی فونک رابطے میں یقین دلایا ہے کہ وہ غزہ میں جنگ کے خاتمے کے لیے کام کریں گے۔ العربیہ کی رپورٹ کے مطابق فلسطین کے صدر محمود عباس کے دفترسے جاری بیان میں کہا گیا کہ محمود عباس  نےامریکا کے نومنتخب صدر ڈونلڈ ٹرمپ کے ساتھ ٹیلی فون پر بات کی اور اس دوران غزہ میں منصفانہ اور پائیدار امن کے لیے کام کرنے پر آمادگی ظاہر کی۔ بیان میں کہا گیا کہ فلسطینی صدر نے ٹرمپ کو انتخابات میں کامیابی پر مبارک باد دی اور غزہ میں بین الاقوامی قانونی کے تحت منصفانہ اور پائیدار امن کے حصول کے لیے صدر ٹرمپ کے ساتھ کام کرنے پر آمادگی کا اظہار کیا۔ فلسطینی صدر کے دفتر سے جاری بیان کے مطابق ڈونلڈ ٹرمپ نے محمود عباس کو یقین دلایا ہے کہ وہ جنگ کے خاتمے کے لیے کام کریں گے۔ نومنتخب امریکی صدر ڈونلڈ ٹرمپ نے اس بات پر زور دیا کہ وہ جنگ بندی کے لیے کام کریں گے اور صدر محمود عباس، خطے اور دنیا کے متعلقہ ریاستوں کے ساتھ مل کر خطے میں امن قائم کرنے کے لیے کام کرنے کو تیار ہیں۔ خیال رہے کہ انتخابی مہم کے دوران ڈونلڈ ٹرمپ نے غزہ میں امن کی بات کرتے ہوئے اسرائیل کے مضبوط ترین اتحادی کے طور پراپنی حیثیت کا بھی ذکر کیا تھا اور اسرائیلی وزیرِ اعظم بینجمن نیتن یاہو سے وعدہ کیا تھا کہ وہ غزہ میں حماس کے لیے کام پورا کریں گے۔",world
348,"قطرغزہ میں جنگ بندی کیلئے ثالثی سے دستبردار، حماس کو بھی خبردار کردیا",https://www.express.pk/story/2732339/ktrghz-mi-jng-bndi-kile-thalthi-s-dstbrdar-hmas-ko-bi-khbrdar-krdia,قطر نے غزہ میں جنگ بندی کے لیے ثالثی سے کنارہ کشی اختیار کرتے ہوئے حماس کو دوحہ میں سیاسی دفتر کے حوالے سے بھی خبردار کردیا ہے۔ غیرملکی خبرایجنسی اے ایف پی نے سفارتی ذرائع کا حوالہ دیتے ہوئے کہا ہے کہ قطر نے غزہ میں جنگ بندی اور زیرحراست افرد کی رہائی کے لیے بطور بنیادی ثالث کی حیثیت سے دستبردار ہوگیا ہے۔ رپورٹ میں دعویٰ کیا گیا ہے کہ قطر نے حماس کو بھی خبردار کردیا ہے کہ دوحہ اس کا سیاسی دفتر بھی مزید اپنی سرگرمیاں جاری نہیں رکھ پائے گا۔ شناخت ظاہر نہ کرنے کی شرط پر سفارتی ذرائع نے بتایا کہ قطری حکام نے اسرائیل اور حماس دونوں فریقین کو آگاہ کیا ہے کہ خیرسگالی کے طور پر معاہدے کے لیے مذاکرت سے انکار کی وجہ سے اب وہ مزید ثالثی نہیں کرسکتا ہے۔ یہ بھی پڑھیں:امریکا کا قطر سے حماس قیادت کو ملک بدر کرنے کا مطالبہ قطری حکام کے حوالے سے انہوں نے مزید بتایا کہ حماس کو بھی آگاہ کردیا گیا ہے کہ اس پیش رفت کے نتیجے میں حماس کا سیاسی دفتر بھی سرگرمیوں کے لیے استعمال نہیں ہوپائے گا۔ قبل ازیں امریکی عہدیدار نے خبرایجنسی رائٹرز کو انٹرویو میں بتایا تھا کہ حماس کی جانب سے گرفتار اسرائیلیوں کی رہائی سے متعلق معاہدے کو مسترد کرنے پر امریکا نے قطر سے حماس کی قیادت کو ملک بدر کرنے کا مطالبہ کیا ہے۔ انہوں نے بتایا تھا کہ قطر کو واضح طور پر کہہ دیا گیا ہے کہ دوحہ میں حماس کی موجودگی مزید قابل قبول قبول نہیں ہے۔ امریکی عہدیدار کا کہنا تھا کہ اسرائیلی قیدیوں کی رہائی کی تجاویز بارہا مسترد کیے جانے کے بعد حماس کے رہنماؤں کی اب کسی بھی امریکی اتحادی ملک میں پذیرائی نہیں ہونی چاہیے۔ بین الاقوامی میڈیا کی ایک رپورٹ میں دعویٰ کیا گیا تھا کہ قطر نے ایک ہفتہ قبل ہی حماس کو آّگاہ کردیا تھا کہ اب دوحہ میں حماس کا دفتربند کرنے کا وقت آگیا ہے جبکہ حماس کے رہنماؤں ایسی رپورٹس کی تردید کی تھی کہ قطر کے حکام نے ان سے ملک چھوڑنے کا مطالبہ کیا ہے۔ خیال رہے کہ قطر نے مصر اور امریکا کے ساتھ مل کر غزہ میں جنگ بندی کے لیے ثالثی کا بیڑا اٹھایا ہوا تھا اور گزشتہ برس 7 اکتوبر کو شروع ہونے والی غزہ جنگ میں ہونے والے جانی اور مالی نقصانات کے باعث جنگ بندی کے لیے کوششیں جاری رکھی ہوئی تھیں۔ دوحہ میں حماس کے سیاسی دفتر کی جانب سے ان مذاکرات میں شرکت کی جاتی رہی ہے جبکہ حماس نے یک طرفہ طور پر اسرائیلی قیدیوں کی رہائی کی امریکی تجویز مسترد کردی تھی اور مطالبہ کیا تھا کہ غزہ میں مکمل طور پر جنگ بندی کا معاہدہ کیا جائے۔ دوسری جانب اسرائیل نے غزہ میں مکمل جنگ بندی سے انکار کردیا تھا اور محض ایک سے دو دن کی جنگ بندی کے لیے رضامندی کا اظہار کیا تھا۔,world
349,"وزیراعلیٰ ہماچل کے سموسے اسٹاف کو کھلانا حکومت مخالف اقدام قرار، تحقیقات شروع",https://www.express.pk/story/2732331/himachal-cm-samosa-probe-cid,"بھارت کی تحقیقاتی ایجنسی نے ریاست ہماچل پردیش کے وزیر اعلیٰ سکھوندر سنگھ سکھو کے لیے منگوائے گئے سموسے سیکیورٹی عملے کو پیش کرنے کے عمل کو حکومت مخالف قرار دیتے ہوئے معاملے کی تحقیقات شروع کردی۔ بھارتی میڈیا کے مطابق وزیراعلیٰ نے 21 اکتوبر کو سی آئی ڈی کے ہیڈکوارٹر کا دورہ کیا تو اس دوران اُن کے لیے منتظمین کی جانب سے سموسے اور کیک سمیت ناشتے کا دیگر سامان منگوایا گیا تھا۔ تاہم اس دوران کچھ ذمہ داران نے ناشتے کا یہ سامان وزیر اعلیٰ سکھوندر سنگھ سکھو کے بجائے اُن کے سیکیورٹی اسٹاف کو دے دیا جس کے بعد معاملہ بہت گھمبیر ہوگیا جبکہ اپوزیشن جماعت بی جے پی نے بھی اس پر سیاست شروع کردی۔ وزیراعلیٰ سکھوندر سنگھ نے تصدیق کی ہے کہ سی آئی ڈی نے اس فعل کو حکومت مخالف قرار دیا اور اس کی تحقیقات شروع کردی ہیں۔ بھارتی میڈیا کے مطابق ڈپٹی ایس پی رینک کے افسر تحقیقاتی کمیٹی کی سربراہی کررہے ہیں اور اس معاملے میں کچھ پیشرفت بھی ہوئی ہے۔ تحقیقاتی رپورٹ میں کہا گیا ہے کہ آئی جی رینک کے ایک افسر نے پولیس کے ایک سب انسپکٹر (ایس آئی) سے کہا تھا کہ وہ وزیراعلیٰ کے دورے کے لیے ہوٹل سے کھانے کی چیزیں لے آئیں، ایس آئی نے بدلے میں ایک اسسٹنٹ ایس آئی (اے ایس آئی) اور ایک ہیڈ کانسٹیبل کو ریفریشمنٹ لانے کی ہدایت کی۔ اے ایس آئی اور ہیڈ کانسٹیبل ہوٹل سے تین سیل بند ڈبوں میں ناشتہ لائے اور اس کی اطلاع ایس آئی کو دی۔ پھر جب جب لکڑ بازار ہوٹل کے تین ریفریشمنٹ کے ڈبوں کو وزیر اعلیٰ کو پیش کیا گیا تو اس میں چیزیں نہیں تھیں بعد میں معلوم ہوا کہ ڈبے میں چیزیں نہیں ہیں اور یہ سیکیورٹی اسٹاف کو فراہم کردی گئیں ہیں۔ انکوائری رپورٹ میں کہا گیا کہ صرف مذکورہ ایس آئی، جس نے اے ایس آئی اور ہیڈ کانسٹیبل کو ہوٹل سے ناشتہ لانے کے کام پر تعینات کیا تھا اور وہ بالکل واقف نہیں تھا کہ تینوں ڈبے وزیراعلیٰ سکھو کے لیے منگوائے تھے۔ رپورٹ کے مطابق لیڈی انسپکٹر جسے کھانے پینے کی اشیاء حوالے کی گئیں اُس نے کسی سینئر افسر سے نہیں پوچھا اور ریفریشمنٹ کو مکینیکل ٹرانسپورٹ (MT) سیکشن میں بھیج دیا جو ریفریشمنٹ سے متعلق ہے۔ ریفریشمنٹ کے تینوں ڈبے کئی مراحل کے بعد اسٹاف تک پہنچے۔ حکومت مخالف ایکٹ؟ دلچسپ بات یہ ہے کہ محکمہ سی آئی ڈی کے ایک اعلیٰ عہدے دار نے اپنے نوٹ میں لکھا ہے کہ انکوائری رپورٹ میں جن تمام افراد کا نام لیا گیا ہے انہوں نے سی آئی ڈی مخالف اور حکومت مخالف انداز میں کام کیا ہے جس کی وجہ سے وی وی آئی پیز کو اشیاء فراہم نہیں کی جا سکیں۔ نوٹ میں مزید کہا گیا کہ انہوں نے اپنے ایجنڈے کے مطابق کام کیا۔ اس تنازع کے بعد ریاست ہماچل پردیش کی اپوزیشن جماعت بھارتیہ جنتا پارٹی (بی جے پی) نے وزیراعلیٰ سکھو پر تنقید کی۔ بی جے پی کے چیف ترجمان رندھیر شرما نے جمعرات کو اپنے ایک بیان میں کہا کہ ""ریاستی حکومت ریاست کی ترقی کے بارے میں فکر مند نہیں ہے اور اس کی واحد فکر 'وزیر اعلی کا سموسے' ہیں۔"" انہوں نے کہا کہ سکھو کے لیے لائے گئے سموسے سے متعلق حالیہ واقعہ نے ایک تنازع کو جنم دیا، تحقیقات میں اس غلطی کو ""حکومت مخالف"" قرار دینا ایک بہت بڑا لفظ ہے۔ انہوں نے یہ بھی کہا کہ اس واقعے کے بعد ہماچل میں سموسہ موضوع بحث بن گیا ہے، درحقیقت یہ واقعہ حکومت کی اپنی ناقص کارکردگی کا ثبوت ہے۔ اسی کے ساتھ بی جے پی کے رہنما نے وزیراعلیٰ کو سموسے اور کیک بھی بھیجنے کا اعلان کیا۔",world
